---
index:  6.4.102
sutra:  श्रुशृणुपृ़कृवृभ्यश्छन्दसि
vritti:  nyasa
---

`श्रुणुधी` इति। `श्रुवः शृ च` (3.1.74) इति श्नुप्रत्ययः, श्रृभावश्च। `पूर्द्धि` इति। `पृ़ पालनपूरणयोः` (धा.पा.1086), `उदोष्ठ्यपूर्वस्य` (7.1.102) इत्युत्त्वम्, `हलि च` (8.2.77) इति दीर्घः। `उपरुणस्कृधि` इति। उरु अस्माकं कृधीति स्थिते `बहुवचनस्य वस्नसौ` (8.1.21) इत्यस्मदो नसादेशः, `नश्च धातुस्थोरुषुभ्यः` (8.4.27) इति णत्वम्, सकारस्य रुत्वम्, विसर्जनीयः। तस्य `अतः कृकमि` (8.3.46) इत्यादिना सत्वम्। `अपावृधि` इति। वृङो वृञो वा रूपम्। वृङोऽपि हि `व्यत्ययो बहुलम्` (3.1.85) इति च्छन्दसि परस्मैपदं भवत्येव।
अथ श्रृणुधीत्यत्र `उतश्च प्रत्ययादसंयोगपूर्वात्` (6.4.106) इत्यनेन लुक् कस्मान्न भवति? इत्याह--`श्रृणुधीत्यत्र` इत्यादि। यद्यत्र लुक् स्यात् धिमावस्यानर्थस्यं स्यादिति भावः। `अन्येषामपि दृश्यते` (6.3.137) इति दीर्घत्वमपावृधीत्यत्र। ननु च श्रुधत्यत्र `श्रुवः श्रृ च` (3.1.74) इति शृभावेन इनुप्रत्ययेन च भवितव्यम्, पूर्धीत्यत्र र्क्यादित्वात् श्नाप्रत्ययेन, उरुणस्कृधीत्यत्र `तनादिकृञ्भ्यः उः` (3.1.79) इत्युप्रत्ययेन; अपावृधीत्यतत्र यदि वृङ तदा र्क्यादित्वात् श्नाप्रत्ययेन, अथ वृञ् तदा स्वादित्वात् श्नुप्रत्ययेन; एवञ्चैतानि रूपाणि न सिध्यन्ति? इत्यत आह--`अतोऽन्यतर` इत्यादि। श्रृणुधीत्येतस्मादुदाहरणादन्येषूदाहरणेषु `व्यत्ययो बहुलम्` (3.1.85) इति शप्, तस्यापि `बहुलं छन्दसि` (2.4.73) इति लुक्।।

