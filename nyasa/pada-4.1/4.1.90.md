---
index:  4.1.90
sutra:  यूनि लुक्
vritti:  nyasa
---

`यूनि` इति। `व्यत्ययो बहुलम्` (3.1.85) इति षष्ठ्यर्थे सप्तमी। अत एव वृत्तावाह--`युवप्रत्ययस्य` इति। अजादौ प्रत्यये विवक्षिते बुद्धिस्य इत्यादिनाऽचीति विषयसप्तमीत्वं दर्शयति। यद्येषां परसप्तमी स्यात्, यत्रापि च्छप्रत्ययो नेष्यते तत्रापि स्यात्। युवप्रत्ययान्तस्य बुद्धत्वादित्यभिप्रायः।
`फाण्टाहृतरूप्यम्, फाण्टाहृतमयम्` इति। यद्यत्र लुक् स्यात्, फाण्टाहृतरूप्यं फाण्टाहृतमयमिति न स्यात्। `भागवित्तिकीयम्` इति। प्राक्क्रीतीयच्छः (5.1.1) पूववत्।।

