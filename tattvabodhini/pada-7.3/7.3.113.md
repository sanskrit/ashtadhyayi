---
index:  7.3.113
vrittiindex:  250
sutra:  याडापः
vritti:  tattvabodhini 
---

याडापः। `घेर्ङिती`त्यतोऽनुवृत्तं `ङिति`ति सप्तम्यन्तमाप इति पञ्चम्यनुरोधेन षष्ट�न्तं विपरिणम्यत् इत्याह---ङिद्वचनस्येति। अत्र `सुपि चे`त्यतः `सुपी`त्यमुवर्तनात्सुप एव याट्। तेन अपित्सार्वधातुकस्य ङित्त्वेऽपि मालेवाचरतो `मालात`इत्यादौ तसादेर्न भवति। एतच्च `अचः परस्मि`न्नित्यत्र पूर्वस्यविधिः पूर्वविधिरिति षष्ठीसमासपक्षाभ्युपगमेनोक्तम्। पञ्चमीसमासपक्षाभ्युपगमे तु शपः स्थानिवत्त्वेन व्यवधानात् `मालात्`इत्यादौ याटः प्रसङ्ग एव नास्तीत्याहुः। `य`डित्येव वक्तव्ये दीर्घोच्चारणं स्पष्टप्रतिपत्त्यर्थम्। न च `अतो गुणे`इति पररूपापत्तिः, अकारोच्चारणसामथ्र्यादेव तद्बाधात्। वृद्धिरेचीति। प्राचा तु `आटश्चे`त्युपन्यस्तंतदुपेक्षितम्। याट्स्याटोष्टकारस्य समुदायानुबन्धत्वेनेह आटोऽभावात्।

