---
index: 6.1.56
index_padded: 6.1.056

sutra: बिभेतेर्हेतुभये
vritti: mahabhashyam
---

 बिभेतेर्हेतुभये (2493) (पदकृत्यभाष्यम्) हेतुभय इति किमर्थम् ? कुञ्ञ्चिकयैनं भाययति, अहिनैनं भाययति ।। (आक्षेपभाष्यम्) हेतुभये इत्युच्यमानेऽप्यत्र प्राप्नोति । एतदपि हेतुभयम् ।। (समाधानभाष्यम्) हेतुभय इति नैवं विज्ञायते --- हेतोर्भयम् --- हेतुभयम्, हेतुभय इति । कथं तर्हि ? हेतुरेव भयम् --- हेतुभयम्, हेतुभय इति । यदि स एव हेतुर्भयं भवतीति ।। 