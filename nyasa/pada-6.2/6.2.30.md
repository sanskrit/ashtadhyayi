---
index:  6.2.30
sutra:  बह्वन्यतरस्याम्
vritti:  nyasa
---

पूर्वोणेगन्तादिषूत्तरपदेषु बहुशब्दस्यापि नित्यं प्रकृतिस्वरे प्राप्ते विकल्पोऽयमुच्यते। `बहुरत्निः` इति। पूर्ववत् समासादि। `बहुमास्यः` इति। पूर्ववद्यप्। बहुकपालादयः समासाः, इहपि `संस्कृतं भक्षाः` (4.2.16) इत्यत्रापि तद्धितार्थे कृतेऽण्प्रत्ययलोपा द्रष्टव्याः। `बहुशब्दोऽन्तोदात्तः` इति। स हि `कुर्भ्रश्च` (द.उ.1.107) इत्यनुवर्त्तमाने `बहि महि वृद्धौ` (धा.पा.633,634) इत्यस्मात्। `लन्धिर्ब्रह्योर्नलोपश्च` (द.उ.1.114) इति कुप्रत्ययं विधाय व्युत्पाद्यते, तेन प्रत्ययस्वरेणान्तोदात्तः। `यत्र यणादेशः` इति। बह्वरत्निरित्यत्र।।

