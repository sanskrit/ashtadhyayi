---
index: 6.1.180
sutra: झल्युपोत्तमम्
vritti: padamanjari
---

 झलादौ विभक्तौ परतः षट्त्रिचतुर्णां त्रिप्रभृत्यक्षराभावात् झलादिविभक्तयन्तस्य पदस्य ग्रहणम्, यदाह--विभक्त्यन्ते पदे उपोतममुदातम्भवतीति ॥  न गोस्वन्साववर्णराडङ्क्रुड्कृद्भ्यः ॥ ठ्सौऽ इति यदि सप्तमीबहुचनस्य ग्रहणं स्यात्, तेभ्यः, केभ्य इत्यत्र न स्यात्, तत्किंशब्दयोः सप्तमीबहुवचने परतस्त्यदाद्यत्वे कृते ठ्बहुवचने झल्येत्ऽ इत्येत्वविधानात्; ताभिर्याभिरित्यादावेव स्यात्, तासुयास्वित्यत्रावर्णान्तत्वात्। तस्मात्प्रथमैकवचनस्य ग्रहणामित्याह--सौ प्रथमैकवचन इति। अनन्तरस्य प्रतिषेध्यस्यासम्भवात्सर्वस्यैव षाष्ठिकस्वरस्य प्रतिषेधो विज्ञायते इत्याह-इत्येभ्यो यदुक्तं तन्न भवतीति। एवं च वृक्षवानित्यादौ ठ्ह्रस्वनुड्भ्यां मतुप्ऽ इत्यपि प्रतिषेधो भवति, उदातनिवृत्तिस्वरस्य प्रतिषेधो नेष्यते। सुगुनेति । बहुव्रीहौ ठ्गोस्त्रियोरुपसर्जनस्यऽ इति ह्रस्वः, ठ्नञ्सुभ्याम्ऽ इत्यन्तोदातत्वम् । शुनेति। ननु च नलोपे कृते साववर्णान्तमेतत् ? न ; स्वरविधौ नलोपस्यासिद्धत्वात्। न चायं स्वरविधिः, स्वरप्रतिषेधोऽयम् ? एवं तर्हि शुनः प्रतिषेधं कुर्वन्नेतज्ज्ञापयति--अस्मिन्प्रतिषेदे नलोपोऽसिद्धो भवतीति। तेन नृशब्दात्सप्तम्येकवचने नरीत्यत्र ठ्सावेकाचःऽ इति विभक्तेरुदातत्वं भवति, पितृमानित्यादौ ठ्ह्रस्वनुड्भ्यां मतुप्ऽ इति मतुप उदातत्वं भवति, अन्यथा ठ्साववर्णऽ इति प्रतिषेधः स्यात्। प्राचेति। पूर्ववन्नलोपदीर्घादि। क्रुञ्चेति। ठ्कुञ्च क्रुञ्च कौटिल्याल्पीभावयोःऽ, ठृत्विक्ऽ इत्यादिना क्विन्, तत्रैव सूत्रे क्रुञ्चेति निपातनान्नलोपाभावः। कृतिर्वेति। ठ्कृती छेदनेऽ ॥