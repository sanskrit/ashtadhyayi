---
index: 6.3.5
index_padded: 6.3.005

sutra: आज्ञायिनि च
vritti: mahabhashyam
---

 आज्ञायिनि च (2864) (6395 उपसंख्यानवार्तिकम् ।। 1 ।।) - आत्मनश्च पूरणे - आत्मनश्च पूरण उपसंख्यानं कर्तव्यम् । आत्मनापञ्चमः, आत्मनादशमः ।। (6396 उपसंख्यानवार्तिकम् ।। 2 ।।) - अन्यार्थे च - अन्यार्थे चैषा तृतीया द्रष्टव्या । आत्मा पञ्चमोऽस्य आत्मनापञ्चमः, आत्मनादशमः ।। अथवा युक्त एवात्र तृतीयार्थः । आत्मना कृतं तस्य तत् येनासौ पञ्चमः । कथं --- जनार्दनस्त्वात्मचतुर्थ एव --- इति ? । बहुव्रीहिरयम् । आत्मा चतुर्थोऽस्येति ।। 