---
index:  1.3.15
sutra:  न गतिहिंसार्थेभ्यः
vritti:  padamanjari
---

व्यतिगच्छन्तीत्यादि। `गम्लृ सृप्लृ गतौ``तृहि हिसि हिंसायाम्` `हन हिंसागत्योः`,गमेः `इषुगमियमां छः``छे च`इति तुक्, सृपेर्लधूपधगुणः, हन्तेर्गमहनेत्युपधालोपः, `हो हन्तेः`इति कुत्वम्।
हसादीनामिति। हसिप्रकाराणं शब्दक्रियाणामित्यर्थः।
उपसंख्यानमिति। संख्यायतेउसंक्षिप्य प्रतिपाद्यतेऽनेनार्थ इति संख्यानम् = सूत्रम्, तस्योपोच्चारितमुपसंख्यानं सूत्रम्, समीप इदमपि सूत्रं पठितव्यमित्यर्थः। हरतेरप्रतिषेघ इति। अर्थग्रहणसामर्थ्याह्यो शब्दान्तरनिरपेक्षागतिहिसयोर्वर्तन्ते त इह गृह्यन्त इति उपसर्गवशेन हिसार्थत्वाद्धरतेरप्रतिषेध इत्याहुः। इह तु `ततः संप्रहरिष्यन्तौ द्दष्ट्वा कर्णधनञ्जयौ`इति योत्स्यमानाविति विवक्षितम्, न व्यतीहारः। इह च संव्यवहरन्ते गर्गैरिति वहेरगत्यर्थत्वादप्रतिषेधः, देशान्तरप्रापणं हि वहेरर्थं#ः- भारं वहतीति;नान्तरीयकस्तु गतिप्रत्ययः कन्याप्रापणमुखेन गर्गैः सम्बध्यन्त इत्यर्थः।।
पदमञ्जरी
