---
index:  8.2.58
sutra:  वित्तो भोगप्रत्यययोः
vritti:  padamanjari
---

लाभार्थादिति । ज्ञानार्थादिटा भाव्यम् । सत्ताविचारणार्थयोरपि न भोगप्रत्यययोर्वृत्तिः सम्भवतीति भावः । कथं पुनर्भोगे निपात्यमानो वित्तशब्दो धने भवति ? इत्यत आह---धनं हीति । कर्मसाधनः सूत्रे भोगशब्द इत्यर्थः । एतेन `प्रत्ययः` इति व्याख्यातम् ।
विन्न इति । `विभाषा गमहनविदविशाम्` इति तौदादिकस्य क्वसौ विकल्पितेटत्वाद् `यस्य विभाषा` इति निष्ठायामिठ्प्रतिषेधः ।।
