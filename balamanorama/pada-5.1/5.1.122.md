---
index:  5.1.122
vrittiindex:  1761
sutra:  पृथ्वादिभ्य इमनिज्वा
vritti:  balamanorama 
---

पृथ्वादिभ्य। तस्य भाव इत्यनुवर्तते। पृथ्वादिभ्यः षष्ठ�न्तेभ्यो भावे इमनिज्वा स्यादित्यर्थः। ननु वाग्रहणं व्यर्थं, `समर्थानां प्रथमाद्रे`ति महाविभाषयैव वाक्यस्य सिद्धत्वात्। नच इमनिजभावेत्वतल्प्रत्ययर्थां वाग्रहणमिति वाच्यम्, `आ च त्वा`दित्येव तत्समावेशसिद्धेरित्यत आह--वपावचनमणादिसभावेशार्थमिति। पृथुमृदुप्रभृतिषु `इगन्ताच्च लघुपूर्वा`दित्यणः, चण्डखण्डादिषु गुणवचनलक्षणष्यञः, बालवत्सादिषु वयोवचनलक्षणस्य अञश्च औत्सर्गिकस्य समावेशार्थमित्यर्थः। अन्यथा महाविबाषावशादपवादेन मुक्ते पुनरुत्सर्गो न प्रवर्तते इति `पारे मध्ये षष्ठ�आ वे`ति सूत्रभाष्ये सिद्धान्तितत्वादिमनिच्त्वतलाभभावे तेषां प्रवृत्तिर्न स्यादिति भावः। 

