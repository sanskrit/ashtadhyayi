---
index:  4.2.101
sutra:  द्युप्रागपागुदक्प्रतीचो यत्
vritti:  nyasa
---

अणि प्राप्ते यद् विधीयते। प्रागित्यादयः शब्दा अञ्चतेः `ऋत्विक्`(3.2.59) इत्यादिना क्विनि कृते सत्यात्मानं लभन्ते। ते च द्विविधाः-- अव्ययसंज्ञका,अनव्ययसंज्ञकाश्च। यदा त्वस्तातिप्रत्ययान्ता भवन्ति तदा `तद्धितश्चासर्वविभक्तिः` (1.1.38) इत्यव्ययसंज्ञाविधानादव्ययसंज्ञकाः,अन्यदा त्वनव्ययसंज्ञकाः। तेषामिह विशेषस्यानुपादानादुभयेषामपि ग्रहणम्। `प्राच्यम्, `पवाच्यम्--इतिकाशिकापाठः,पदमञ्जरीपाठश्च। फपाच्यम्` इति। `अचः` (6.4.138) इत्यकारलोपः, `चौ` (6.3.138) इति दीर्घः। `उदीच्यम्` इति।`उद ईत्` (6.4.139) इतीकारः। `प्राक्तनम्` इति। प्राक्शब्दात् `दिक्शब्देभ्यः सप्तमीपञ्चमीप्रथमाभ्यो दिक्` (5.3.27) इत्यादिनाऽस्तातिः, तस्य `अञ्चेर्लुक्` (5.3.30) इति लुक्, ततोऽनेन यति प्राप्ते `सायञ्चिरम्` (4.3.23) इत्यादिना ट्युट्युलौ भवतः। यतस्तु -- यश्च कालवाची सोऽवकाशः।।

