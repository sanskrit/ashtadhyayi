---
index:  4.1.40
sutra:  अन्यतो ङीप्
vritti:  padamanjari
---

सारङ्गकल्माषशब्दौ `लघावन्ते` इति मध्योदात्तो, `शप आक्रोशे`, `कल तृपः`, `शपेर्बश्च` इति कलप्रत्ययः, पकारस्य बकारः, प्रत्ययस्वरेण मध्योदात्तः शबलशब्दः । खट्वाशब्दो नित्स्वरेणाद्युदात्तः, `खट् काङ्क्षे`, `असूप्रुषिलटिकणिखटिविशिभ्यः क्वन्` । कृष्णशब्दोऽन्तोदात्तः, `कृषेर्वर्णे` इति नक् प्रत्ययः, इलचि प्रकृते `कपेश्च` इति उणादिषु सूत्रम् । कपिः सौत्रो धातुः, कपिलशब्दोऽन्तोदात्तः ।।
