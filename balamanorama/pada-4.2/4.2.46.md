---
index:  4.2.46
vrittiindex:  1236
sutra:  चरणेभ्यो धर्मवत्
vritti:  balamanorama 
---

चरणेभ्यो धर्मवत्। चरणाः=शाखाध्येतारः। धर्मेऽर्थे याभ्यः प्रकृतिभ्यो ये प्रत्यया वक्ष्यन्ते ते ताभ्यः प्रकृतिभ्यः समूहे स्युरित्यर्थः। काठकमिति। कठानां समूह इति विग्रहः। `गोत्रचरणाद्वुञ्` इति धर्मे वक्ष्यमाणो वुञ् समूहेऽपि भवति। छान्दोग्यमिति। छन्दोगाः-सामशाखिनः, तेषां समूह इति विग्रहः। `छन्दोगौक्थिकयाज्ञिकबह्वृचनटाञ्ञ्यः` इति धर्मे वक्ष्यमाणो ञ्यः समूहेऽपि भवति।

