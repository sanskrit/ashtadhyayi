---
index: 6.2.50
index_padded: 6.2.050

sutra: तादौ च निति कृत्यतौ
vritti: mahabhashyam
---

 तादौ च निति कृत्यतौ (2710) (पदकृत्यभाष्यम्) कृद्ग्रहणं किमर्थम् ? यथा तकारादिग्रहणं कृद्विशेषणं विज्ञायेत---तकारादौ निति कृतीति । अथाक्रियमाणे कृद्ग्रहणे तकारादिग्रहणं कस्य विशेषणं स्यात् ? उत्तरपदविशेषणम् । तत्र को दोषः ? ःथ्द्य;हैव स्यात्---प्रतरिता, प्रतरितुम् । ःथ्द्य;ह न स्यात्---प्रकर्ता, प्रकर्तुम् । (6348 कृद्ग्रहणानर्थक्यम् ।। 1 ।।) - तादौ निति कृद्ग्रहणानर्थक्यम् - तादौ निति कृद्ग्रहणमनर्थकम् । क्रियमाणेऽपि वै कृद्ग्रहणेऽनिष्टं शक्यं विज्ञातुम्---तकारादौ उत्तरपदे निति कृति---ःथ्द्य;ति । अक्रियमाणेऽपि चेष्टम्---निद्यस्तकारादिस्तदन्त उत्तरपद ःथ्द्य;ति । यावता क्रियमाणे चानिष्टं विज्ञायते, अक्रियमाणे चेष्टम् । अक्रियमाण एवेष्टं विज्ञास्यामः ।। (6349 समाधानवार्तिकम् ।। 2 ।।) - कृदुपदेशे वा ताद्यर्थमिडर्थम् - कृदुपदेशे तर्हि ताद्यर्थमिडर्थं कृद्ग्रहणं कर्तव्यम् । कृदुपदेशे यस्तकारादिः---ःथ्द्य;त्येवं यथा विज्ञायेत । किं प्रयोजनम् ? ःथ्द्य;डर्थम् । ःथ्द्य;डादावपि सिद्धं भवति---प्रलपिता, प्रलपितुम् ।। 