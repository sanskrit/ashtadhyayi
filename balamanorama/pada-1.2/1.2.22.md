---
index:  1.2.22
vrittiindex:  858
sutra:  पूङ क्त्वा च
vritti:  balamanorama 
---

पूङः क्त्वा च। `न क्त्वा से`डित्यतो न सेडित्यनुवर्तते। `असंयोगा`दित्यतः किदिति, `निष्ठा शीङित्यतो निष्टेति च। तदाह-- पूङः क्त्वा निष्ठा चेत्यादि। ननु `न क्त्वा से`डित्येव सिद्धे किमर्थमिह क्त्वाग्रहणमित्यत आह-- क्त्वाग्रहणमुत्तरार्थमिति। तदेवोपपादयति-- नोपधादित्यत्रेति। तत्र हि क्त्वाप्रत्ययस्यैवानुवृत्तिरिष्टा। `पूङश्चे`त्येवोक्तौ तु `निष्ठा शी` ङित्योत निष्ठाग्रहणमेवाऽनुवर्तेतेति भावः।

