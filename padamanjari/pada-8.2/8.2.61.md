---
index:  8.2.61
sutra:  नसत्तनिषात्तानुत्तप्रतूर्तसूर्तगूर्तानि छन्दसि
vritti:  padamanjari
---

नसत्तेत्यादीनामनुकरणपदानां द्वन्द्वः । निषत्तमिति । `सदिरप्रतेः` इति षत्वम् ।
अनुन्नमिति भाषायामिति । `नुदविदोन्दत्रा` इति विकल्पो न भवति; एतन्निपातानारम्भसामर्थ्यादित्याहुः ।
प्रतूर्तमिति । यदा त्वरतेः, तदा `ज्वरत्वर` इत्यादिना ऊठ् । उदा तु `तुर्वीहिंसायाम्` इत्यस्य, तदा `राल्लोपः`। उत्वमिति । रपरत्वम् `उरण् रपरः` इत्यव सिद्धम्; परभाषाणामसिद्धप्रकरणेऽपि प्रवृत्तेः ।।
