---
index:  7.2.43
vrittiindex:  356
sutra:  ऋतश्च संयोगादः
vritti:  balamanorama 
---

ऋतश्च संयोगादेः। `लिङ्सिचोरात्मनेपदेषु` इत्यनुवर्तते। `इट् सनि वे`त्त इड्वेति। तदाह-- ऋदन्तादित्यादिना। लुङि परस्मैपदे-- अस्तार्षीत् लुङस्तङि त्वाह--- अस्तरिष्ट अस्तृतेति। `ऋतश्च संयोगादे`रिति इट्पक्षे गुणः। इडभावपक्षे तु `ह्रस्वादङ्गा`दिति सिचो लोपः। कृञ् हिंसायाम्। चकर्थेति। `कृसृभृवृ` इति थल्यपि नित्यमिण्निषेधः। चकृव। क्रियादिति।आशीर्लिङि `रिङ् शयग्लिङ्क्षु` इति रिङ्। कृषीष्टेति। `उश्चे`ति कित्त्वान्न गुणः। अकार्षीदिति।सिचि वृद्धि। रपरत्वम्। अकृतेति। `ह्रस्वादङ्गा`दिति सिचो लोपः। वृञ् वरणे।सेट्। ववार। वव्रतुः। वव्रुः।

