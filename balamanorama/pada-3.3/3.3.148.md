---
index:  3.3.148
vrittiindex:  628
sutra:  यच्चयत्रयोः
vritti:  balamanorama 
---

यच्चयत्रयोः। यच्चेति समुदाये यत्रशब्दे च प्रयुज्यमाने अनवक्लृप्त्यमर्षयोर्लिङ् स्यादित्यर्थः। लृटोऽपवादः। योगविभागस्तु उत्तरसूत्रे अनयोरेवानुवृत्त्यर्थः। उदाहरणे यच्चेति यत्रेति च अनवक्लृप्त्यमर्षद्योतकौ। त्वमेवं कुर्या इत्येतन्न श्रद्दधे, न मर्षयामि वेत्यन्वयः। अत्रापि `भविष्यति नित्यं लृङ्, भूते वे`त्युक्तमनुसंधेयम्। लिङ्?निमित्तस्य सत्त्वात्।

