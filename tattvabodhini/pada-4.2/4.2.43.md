---
index:  4.2.43
vrittiindex:  1006
sutra:  ग्रामजनबन्धुभ्यस्तल्
vritti:  tattvabodhini 
---

ग्रामजन। वृत्तिकृता तु वार्तिकस्थासहायशब्दोऽपि सूत्रे प्रक्षिप्तः। अनुदात्तादेरञ्। आपूपिकं शाष्कुलिकमित्यादौ परत्वात् `अचित्तहस्ति धेनो`रिति टगेवेत्याशयेनेह सूत्रे चित्तवन्तमुदाहरति---कापोतमिति। `लघावन्त`इति फिटसूत्रेण कपोतमयूरशब्दौ मध्योदात्तौ। न च `शकुनीनां च लघु पूर्व`मित्याद्युदात्ताविमाविति शङ्क्यम्, `अन्त्यात्पूर्वं लघूदात्त`मिति तत्र व्याख्यानादित्याहुः।

