---
index:  7.3.74
sutra:  शमामष्टानां दीर्घः श्यनि
vritti:  nyasa
---

बहुवचननिर्देशादष्टग्रहणाच्चाद्यर्थो गम्यत इत्याह--`शमादीनाम्` इत्यादि। `शमु उपशमे (धा.पा.1201), `तमु काङ्क्षायाम्` (धा.पा.1202), `दमु उपशमे` (धा.पा.1203), `श्रमु तपसि खेदे च` (धा.पा.1204) `क्षमु सहने` (धा.पा.1206), `भ्रमु अनवस्थाने` (धा.पा.1205), `क्लमु ग्लानौ` (धा.पा.1207), `मदी हर्षे` (धा.पा.1208)--इत्येतेऽष्टौ शमादयः।
`अस्यति` इति। `असु क्षेपणे` (धा.पा.1209)। अष्टाभ्यः परेणायं पठ्यते। `भ्रमति` इति। `वा भ्राश` (3.1.70) इत्यादिना श्यन् यस्मिन् पक्षे नास्ति तत्रेदं प्रत्युदाहरणम्।
श्यन्ग्रहणं स्पष्टार्थम्। शक्यते हि `ओतः श्यनि` (7.3.71) इति यत् प्रकृतं शन्ग्रहणं तल्लुग्ग्रणेव व्यवहितमपि मण्डूकप्लतिन्यायेनेहानुवर्त्तयितुम्।।

