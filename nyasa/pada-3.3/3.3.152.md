---
index:  3.3.152
sutra:  उताप्योः समर्थयोर्लिङ्
vritti:  nyasa
---

`समर्थयोः` इति। धातुना सामर्थ्यमिह नाश्रीयते। तयोरुपपदत्वेनैव तस्य लब्धत्वात्। तस्मात् परस्परसामर्थ्य समर्थशाब्दादिह गृह्यते। तदपि व्यपेक्षालक्षणमेकार्थीभावलक्षणमुभयमुताप्योर्न सम्भवति; पर्यायेण तयोरुपपदत्वात्, तस्मात् समानार्थलक्षणमिह सामर्थ्य समर्थशब्देन प्रतिपाद्यत इत्यत आह-- `समानार्थत्वमनयोः`इति। `कुर्यात्` एइति। उप्रत्यये कृते गुणो रपरत्वञ्च, `अत उत् सार्वधातुके` (6.4.110) इत्युत्त्वम्, `ये च` (6.4.109) इत्युकारलोपः।।

