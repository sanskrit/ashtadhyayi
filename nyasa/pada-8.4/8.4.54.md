---
index:  8.4.54
sutra:  अभ्यासे चर्च
vritti:  nyasa
---

चकारेण चश्ग्रहणमनुवर्त्तते, तेनोत्तरत्र तदनुवृत्तिर्न भवति। `चिखनिषति` ति। खनतेः सन्, द्विर्वचनम्, हलरादिशेषः, `कुहोश्चुः` (7.4.62) इति चुत्वम्--छकारः, तस्थानेन चकारः। `चित्छित्सति`झ्र्`चिच्छित्सति`--का।प्रा।मु।पाठोट इति। छिदेः सन्, द्विर्वचनम्, `छे च` (6.1.73) इति तुक्, चुत्वम्। `ठिठकारयिषति` इति। ठकारमाचष्ट इति `तत्करोति तदाचष्टे` (धा.200, 201) इति णिच्, इष्ठवद्भावाट्टिलोपः, सन्, इट्, गुणः, अयादेशः। `तिष्ठाससि` इति। `शर्पूर्वाः खयः` (7.4.61) शेषः। `पिफकारयिषति` इचि। `टिठकारयिषतीत्यनेन तुल्यसाधनम्। अयं तु विशेषः--फकारशब्दाण्णिच्।
`प्रकृतिचरा प्रकृतिचरो भवन्ति` इति। जश्त्वबाधनार्थम्` पर्जन्यवल्लक्षण (व्या.प.83) प्रवृत्त्या प्रकृतिरूपाश्चरः प्रकृतिचरः स्थानिनाऽभिन्नरूपा इत्यर्थः। `चिचीषति` इति। `अज्झनगमां सनि` (6.4.16) इति दीर्घः। `तितीर्षति`झ्र्न स्तः--काशिकायाम्ट इति। `ऋत इद्धातोः` (7.1.100) इतीत्त्वं रपरत्वं च, `हलि च` (8.2.77) इति दीर्घः। `जिझकारयिषति` झ्र्न स्तः--काशिकायाम्ट इति। टिठकारयिधतीत्यनेन तुल्यसाधनम्। अत्र झकारशब्दाण्णिजि विशेषः। `जिघत्सति` इति। अदेः सन्, `लुङसनोर्घस्लृ` (2.4.37) इति धस्लादेशः पूर्ववदभ्यासस्य चुत्वम्--झकारः, तस्य जश्त्वम्--जकारः, `सः स्यार्धधातुके` (7.4.49) इति सकारस्य तकारः। `डुढौकिषते` इति। ढौकतेः सन्।
`प्रकृतिजशां प्रकृतिजशो भवन्ति` इति। चर्वाधनार्थं पूर्ववत् प्रकृत्या स्थानिनाऽभिन्नरूपा जशः प्रकृतिजशः। `जिजनिषते` इति। `पूर्ववत् सनः` (1.3.62) इत्यात्मनेपदम्। `बुबुधे` इति। अनुदात्तेत्त्वादात्मनेपदम्, `लिटस्तझयोरेशिरेच्` (3.4.81) इत्येश्। `ददौ` इति। `आत औ णलः` (7.1.34) इत्यौत्त्वम्। `डिड्ये इति। `डीङ् विहायसा गतौ` (धा.पा.968), पूर्ववदेशादेशः, स्थानिवद्भावड्डीत्यस्य द्विर्वचनम्।।

