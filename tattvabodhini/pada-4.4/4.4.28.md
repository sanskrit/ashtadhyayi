---
index:  4.4.28
vrittiindex:  1204
sutra:  तत्प्रत्यनुपूर्वमीपलोमकूलम्
vritti:  tattvabodhini 
---

तत्प्रत्यनु। वृतेरकर्मकत्वात्कथं तस्य द्वितीयान्ते नप्रतीपमित्यादिना सम्बन्ध इत्याशङ्कायामाह---क्रियाविशेषणत्वादिति। प्रतीपमिति। प्रतिगता आपोऽस्मिन्निति बहुव्रीहिः। `ऋक्पूः`इत्यकारः समासान्तः। `व्द्यन्तरूपसर्गेभ्यः`इति ईत्वम्। व्युत्पत्तिमात्रमिदम्। प्रतिकूलाऽनुकूलपर्याया हीमे रूढिशब्दः। आन्वीपिक इति। `अन्वीप `मित्यत्र `ऊदनोर्देशे`इत्युत्वं तु न भवति, अदेशत्वात्।

