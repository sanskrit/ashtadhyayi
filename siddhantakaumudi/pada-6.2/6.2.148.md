---
index: 6.2.148
sutra: कारकाद्दत्तश्रुतयोरेवाशिषि
vritti: siddhantakaumudi
vrittiindex: 3882
---

संज्ञायामन्त उदात्तः । देवदत्तः । विष्णुश्रुतः । कारकात्किम् । संभूतो रामायणः । दत्तश्रुतयोः किम् । देवपालितः । अस्मान्नियमादत्र संज्ञायामन-(सि.कौ. 3880) इति न तृतीया कर्मणि-(सि.कौ. 3782) इति तु भवति । एव किम् । कारकावधारणं यथा स्यात् दत्तश्रुतावधारणं मा भूत् । अकारकादपि दत्तश्रुतयोरन्तः उदात्तो भवति । संश्रुतः । आशिषि किम् । देवैः खाता देवखाता । आशिष्येवेत्येवमत्रेष्टो नियमः । तेनानाहतो नदति देवदत्त इत्यत्र न शङ्खविशेषस्य संज्ञेयम् । तृतीया कर्मणि-(सि.कौ. 3782) इति पूर्वपदप्रकृतिस्वरत्वमेव भवति ।