---
index:  3.1.51
sutra:  नोनयतिध्वनयत्येलयत्यर्दयतिभ्यः
vritti:  nyasa
---

`एभ्यो ण्यन्तेभ्यः` इति। ऊनयत्येलयतिभ्यां चुरादिण्यन्ताभ्यम्। `पूर्वेण` इति। `श्रिणि` (3.12.48) इत्यादिना। `औनयीत्` इति। तिप्, सिच्, `इट ईटि`
(8.2.28) इति सिचो लोपः, तस्यासिद्धत्वाद्वृद्धौ प्राप्तायां `ह्म्यन्तलक्षण` (7.2.5) इति प्रतिषेधः, गुणायादेशौ, `आडजादीनाम्` (6.4.72) इत्याट्, `आटश्च` (6.1.90) इति वृद्धिः। `औनिनत्` इति। `अजादेर्द्वितीयस्य` (6.1.2) इति द्विर्वचनम्। णिलोपः। `ध्वनयीत्` इति। ध्वनयीदित्यतदेव निपातनाददन्तत्वम्, `अतो लोपः` (6.4.48), तस्य स्थानिवद्भावात् `अत उपाधायाः` (7.2.116) इति वृद्धिर्न भवति। `बहुलं छन्दत्यमाङ्योगेऽपि` (6.4.75) इत्यड्निषेधः। `अदिध्वनत्` इति। सन्वद्भावादित्त्वम्। `ऐलिलत्` इति। `अजादेर्द्वितीयस्य` (6.1.2) इति लिशब्दस्य द्विर्वचनम्, पूर्ववदाट्। `आर्दिदत्` इति। इहापि द्वितीयस्यैकाचो द्वर्वचनं पूर्ववत्। रेफस्तु न द्विरुच्यते; ` न न्द्राः संयोगादयः` (6.1.3) इति प्रतिषेधात्। आट्, वृद्धिः।।

