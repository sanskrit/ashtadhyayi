---
index:  6.2.53
sutra:  न्यधी च
vritti:  nyasa
---

इगन्तार्थोऽयमारम्भः। `उदाततसवरितयोः` इत्यादि। निरुदात्तः `उपसर्गाश्चाभिवर्जम्` (फि.सू.4.81) इति, तेन तदकारस्थाने यो यणादेशः स उदात्तयण्। तेन `उदात्तस्वरितयोः` (8.2.4) इत्यादिना ततः परमञ्चतेरकारः स्वरितो भवति। अध्यङित्यादौ तु न भवति; आदेशाद्युदात्तत्वात्, यणादेश उदत्तयण् न भवतीति कृत्वा।।

54. ईषदन्यतरस्याम्।
समासस्वरापवादोऽयं योगः। `ईषत्कडारः` इति। `ईषदकृता` (2.2.7) इति समासः। यदायं प्रकृतिभावो न भवति, तदा समासान्तोदात्तत्वमेव भवति।
`ईषद्भेद इत्येवमादौ कृत्स्वर एव भवति` इति। परत्वादिति भावः। आदिशब्देन ईषत्कर इत्यादीनां ग्रहणम्। `ईषद्दुःसुषु` (3.3.126) इत्यादिना खल्।।

