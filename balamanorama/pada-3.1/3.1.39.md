---
index:  3.1.39
vrittiindex:  321
sutra:  भीह्रीभृहुवां श्लुवच्च
vritti:  balamanorama 
---

भीहि। भी ह्री भृ हु एषां द्वन्द्वात्पञ्चम्यर्थे षष्ठी। `कास्प्रत्यया`दित्यत आम् लिटीत्यनुवर्तते। तदाह--एतेभ्य इति। `श्लुव`दिति सप्तम्यन्ताद्वतिरित्यभिप्रेत्य आह--आमि श्लाविव कार्यं चेति। जुहवामनिति। आमि श्लाविव द्वित्वे गुण इति भावः। जुहावेति। जुहुवतुः। जुहविथ जुहोथ। जुहुधि। हेर्धिरिति। `हुझल्भ्यो हेर्धि`रित्यनेनेति भावः। `जुहवानी`त्यत्र आटः पित्त्वेन अङित्?तवाद्गुणे प्राप्ते तं बाधित्वा `हुश्नुवो`रिति यणि प्राप्ते आह--आटि परत्वादिति। `हुश्नुवो`रित्यपेक्षया गुणः परत्वाद्भवतीत्यर्थः। लङि--अजुहोत् अजुहुतामिति सिद्धवत्कृत्य `सिजभ्यस्ते`ति जुसि `हुश्नुवो`रिति यणमाशङ्क्याह-- परत्वाज्जुसि चेति गुण इति अजुहवुरिति। अजुहोः अजुहुतम् अजुहुत अजुहवम् अजुहुव अजुहुम। अहौषीदिति। सिचि वृद्धिः। अहौष्टामित्यादि। अहोष्यत्। ञि भी भये इति। अनिट्। ईदन्तः। शपः स्लौ द्वित्वादि मत्वाह-- बिभेतीति। 

