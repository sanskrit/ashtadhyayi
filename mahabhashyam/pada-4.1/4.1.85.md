---
index: 4.1.85
index_padded: 4.1.085

sutra: दित्यदित्यादित्यपत्युत्तरपदाण्ण्यः
vritti: mahabhashyam
---

 दित्यदित्यादित्यपत्त्युत्तरपदाण्ण्यः (1330) (ण्यप्रत्ययाधिकरणम्) (5231 विधिवार्तिकम्।। 1 ।।) - (ण्यप्रकरणे) वाङ्यतिपितृमतां छन्दस्युपसंख्यानम् - (भाष्यम्) (ण्यप्रकरणे) वाङ्यतिपितृमतां छन्दस्युपसंख्यानं कर्तव्यम्। वाक्--वाच्यः। वाक्।। मति--मात्यः। मति।। पितृमत्--पैतृमत्यः।। (5232 विधिवार्तिकम्।। 2 ।।) - पृथिव्या ञ्ञाञ्ञौ - (भाष्यम् पृथिव्या ञ्ञाञ्ञौ वक्तव्यौ। पार्थिवा, पार्थिवी।। (5233 विधिवार्तिकम्।। 3 ।।) - देवस्य यञ्ञञ्ञौ - (भाष्यम्) देवस्य यञ्ञञ्ञौ वक्तव्यौ। दैव्यम्, दैवम्। (5234 विधिवार्तिकम्।। 4 ।।) - बहिषष्टिलोपश्च यञ्ञ् च - (भाष्यम्) बहिषष्टिलोपश्च यञ्ञ् च वक्तव्यः। बहिर्भवो बाह्यः।। (5235 विधिवार्तिकम्।। 5 ।।) - ःथ्द्य;र्कक्च - (भाष्यम् ःथ्द्य;र्कक्च वक्तव्यः। बाहीकः।। (5236 विधिवार्तिकम् ।। 6 ।।) - ःथ्द्य;र्कञ्ञ् छन्दसि - (भाष्यम्) ःथ्द्य;र्कञ्ञ् छन्दसि वक्तव्यः। बाहीकमस्तु भद्रं वः।। (5237 विधिवार्तिकम्।। 7 ।।) - स्थाम्नोऽकारः - (भाष्यम्) स्थाम्नोऽकारो वक्तव्यः। अश्वत्थामः।। (5238 विधिवार्तिकम्।। 8 ।।) - लोसोऽपत्येषु बहुषु - (भाष्यम्) लोम्नोऽपत्येषु बहुषु अकारो वक्तव्यः। उडुलोमाः, शारलोमाः। बहुष्विति किमर्थम्? औडुलोमिः, शारलोमिः।। (5239 विधिवार्तिकम्।। 9 ।।) - सर्वत्र गोरजादिप्रसङ्गे यत् - (भाष्यम्) सर्वत्र गोरजादिप्रसङ्गे यद्वक्तव्यः। गवि भवं गव्यम्। गोः स्वं गव्यम्। गौर्देवताऽस्य स्थालीपाकस्य गव्यः स्थालीपाकः।। (5240 सिद्धान्तवार्तिकम्।। 10 ।।) - ण्यादयोऽर्थविशेषलक्षणादणपवादात्पूर्वविप्रतिषिद्धम् - (भाष्यम्) ण्यादयोऽर्थविशेषलक्षणादणपवादाद्भवन्ति पूर्वविप्रतिषेधेन। ण्यादीनामवकाशः--दितिर्देवताऽस्य दैत्यः, अदितिर्देवताऽस्य आदित्यः। अर्थविशेषलक्षणस्याणपवादस्यावकाशः--दुलेरपत्यं दौलेयः, बालेयः। ःथ्द्य;होभयं प्राप्नोति--दितेरपत्यं दैत्यः, अदितेरादित्यः।। अपरस्यार्थविशेषलक्षणस्याणपवादस्यावकाशः--अचित्तहस्तिधेनोष्ठक् (4.2.47) आपूपिकम्, शाष्कुलिकम्। ण्यादीनामवकाशः--बार्हस्पत्यम्, प्राजापत्यम्। ःथ्द्य;होभयं प्राप्नोति--वनस्पतीनां समूहो वानस्पत्यम्। ण्यादयो भवन्ति पूर्वविप्रतिषेधेन। स तर्हि पूर्वविप्रतिषेधो वक्तव्यः। न वक्तव्यः। ःथ्द्य;ष्टवाची परशब्दः। विप्रतिषेधे परं यदिष्टं तद्भवतीति। दितिवनस्पतिभ्यामपत्यसमूहयोः।। 