---
index:  7.1.67
sutra:  उपसर्गात्खल्घञोः।
vritti:  nyasa
---

`ईषत्प्रलम्भः` इति `ईषद्()दुःसुषु` (3.3.126) इत्यादिना खल्()। `दुष्प्रलम्भः` इति। `इदुदुपधस्य` (8.3.41) इत्यादिना षत्वम्()। `विप्रलम्भः` इति। भावे घञ्()। ननु च `लभेश्च` (७।१।६४) इत्यनेन नुम्? सिद्धः, तत्किमर्थोऽयमारम्भः? इत्याह--`सिद्धे` इत्यादि। `अन्यत्र न भवति` इति तद्व्यवच्छेद्यम्()। `उपसर्गात्? खल्घञोरेव` इत्येष तु विपरीतनियमोऽत्र न सम्भावनियः; `गृधिवञ्च्योः प्रलम्भने` (1.3.69) इति निर्देशात्()॥
