---
index:  6.4.160
sutra:  ज्यादादीयसः
vritti:  nyasa
---

`ज्यायान्` इति। `प्रशस्यस्य श्रः` (5.3.60) `ज्य च` (5.3.61) इति ज्यादेशः। `लोपस्य यिट् च` इयादि। यद्यत्र लोपो यिटा न व्यवधीयते तदा तेनैव ज्यायानित्येतत् सिद्ध्यतीति कृत्वाऽऽदिति नोच्येतेत्यभिप्रायः। कथं पुनरादित्यनुच्यमाने लोपेन सिद्धयति? इत्यत आह--`लोपे हि सति` इत्यादि। अथ दीर्घोच्चारणं किमर्थम्, यावतान्तरतम्यादेव दीर्घस्य दीर्घ एव भविष्यति? नैतदस्ति; न हि `भाव्यमानोऽण् सवर्णान् न गृह्णाति` (व्या.प.35) इति।।

