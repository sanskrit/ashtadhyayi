---
index:  5.3.68
vrittiindex:  1513
sutra:  विभाषा सुपो बहुच् पुरस्तात्तु
vritti:  tattvabodhini 
---

विभाषा सुपः। सूत्रे `सुपः`इति षष्ठ�न्तं, `षष्ठ�तसर्थप्रत्ययेने`त्युक्तेः। सुबन्तादिति। एतच्च पञ्चम्यन्तं युक्तमेव, पुरस्ताच्छब्दपर्यायस्य प्रागितिशब्दस्य वृत्तौ प्रयुक्तत्वात्। प्रागित्यपकृष्यत इथि तु मनोरमायां स्थितम्। नस च सूत्रस्थपुरस्ताच्छब्दसमानार्थकप्राक्?शब्दयोगेऽपि `षष्ठ�तसर्थे`ति षष्ठी स्यादिति वाच्यम्, `अन्यारा`दिति सूत्रेऽञ्चूत्तरपदस्य दिक्शब्दत्वेऽपि `षष्ठ�तसर्थप्रत्ययेने`त्येतद्बाधनार्थं पृथग्ग्रहणमिति सिद्धान्तयित्वा `प्राक् प्रत्यग्वा ग्रामा`दित्युदाह्मतत्वात्। काशिकायां तु वृत्तपवि पुरस्ताच्छब्दः प्रयुक्तः, सुबन्तादिति च प्रयुक्तं। तदसमञ्जसमिति मत्वा हरदत्तेन कथंचितं समर्थितं---`ल्यब्लोप एषा पञ्चमी। एवंभूतं प्रकृतित्वेनाश्रित्येत्यर्थ`इति। प्रागेवेति। सौत्रस्तुशब्दोऽवधारणे वर्तत इति भावः। तेन च बहुजेव विकल्प्यते, न तु पूर्वत्वम्। तुशब्दाऽभावे तु प्राक्त्वं विकल्प्येत। तथा च पक्षे बहुच् परः स्यात्। भाष्यकारस्य मते तु नेदं तुशब्दस्य फलम्। तथाहि---`उद�इआतोऽन्यतरस्या`मित्यादौ प्रधानत्वात्प्रत्यय एव विकल्प्यते, न तु परत्वं, प्रत्यय एव हि परत्वविशिष्टो विधीयत इत#इ , विशेषणस्य गुणत्वात्, `गुणानां च परार्थत्वादि`ति न्यायात्। तद्वदिहापि विभाषाग्रहणेन बहुजेब संभन्त्स्यते, न पुरस्तादित्येतत्। तुशब्दस्य तु अवधारणार्थस्याऽन्यदेव प्रयोजनं `पुस्तादेव सर्वं यथा स्या`दिति। तेन लिङ्गसङ्ख्ये अपि प्राक् प्रत्ययोत्पत्तेः प्रकृत्यवस्थायां ये दृष्टे ते एव स्तः। बहुचः प्रयोगश्च प्राक् प्रकृतेरेव भवतीति। तेन `बहुगुडो द्राक्षा`, `लघुर्बहुतृणं नरः`इत्यादौ प्रकृतिवल्लिङ्गमेव भवति, न त्विभिधेयवल्लिङ्गम्। ननु `स्वार्थिकाः प्रकृतितो लिङ्गवचनामि लभन्ते`इत्येव सिद्धमिति किमनेन तुशब्दग्रहणेनेति चेत्। अत्राहुः---एतदेव ज्ञापयति `ईषदसमाप्तौ ये स्वार्थिकास्तेष्वभिधेयवदेव लिङ्गवचने स्तः`इति। तेन `गुडकल्पा द्राक्षा` `शर्कराकल्पो गुड`इत्यादि सिद्धण्। प्रागिवात्कः। `सुपः`इत्यनुवर्तते, तेन तिङन्तात्को न।

