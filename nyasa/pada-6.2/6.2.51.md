---
index:  6.2.51
sutra:  तवै चान्तश्च युगपत्
vritti:  nyasa
---

`अन्त उदात्तो भवति` इति। कथं पुनरुदात्तो भवतीत्येषो लभ्यते, नेहोदात्तग्रहणमस्ति? न ह्यत्रापूर्व एव स्वरो विधीयते, किं तर्हि? `तिकारकोपपदत् कृत्` (6.2.139) इति प्रकृतिभावेनादेर्यः स्वरः प्राप्नोति न एव, तत् कथं प्रकृत्येति वर्तते? तत्रैवमभिसम्बन्धः क्रियते--तवापरत्ययान्तस्य यः प्राप्नोति सोऽन्त्यस्य भवतीति। स चोदात्त एवेति समार्थ्यादुदात्तो लभ्यते। युगपद्ग्रहणं पर्यायनिवृत्त्यर्थम्। `अन्वेतवा` झ्र्आम्वेतवै--काशिकाट इति। अनुपूर्वादेतेः `कृत्यार्थे `तवैकेन्केन्यत्वनः` (3.4.14) इति तवैप्रत्ययः, गुणः। `परिपातवा` झ्र्परिपातवै--काशिकाट इति। परिपूर्वात् विबातेः। `अभिचरितवा` झ्र्अभिचरितवै--काशिकाट इति। अभिपूर्वाच्चरतेः। `अभिरन्तोदात्तः` इति। प्रातिपदकस्वरेण।

