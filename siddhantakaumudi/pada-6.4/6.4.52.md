---
index: 6.4.52
index_padded: 6.4.052

sutra: निष्ठायां सेटि
vritti: siddhantakaumudi
vrittiindex: 3057
---

णेर्लोपः स्यात् । भावितः । भावितवान् । श्वीदितः--(सि.कौ. 3039) इति नेट् । संप्रसारणम् । शूनः । दीप्तः । गुहू, गूढः । वनु, वतः । तनु, ततः । पतेः सनि वेट्कत्वादिडभावे प्राप्ते द्वितीयाश्रित--- (सि.कौ. 686) इति सूत्रे वेट्कत्वात्सिद्धे कृन्तत्यादीनामीदित्त्वेनानित्यत्वज्ञापनाद्वा । तेन धावितमिभराजधियेत्यादि । यस्य विभाषा (सि.कौ. 3025) इत्यत्रैकाच इत्येव । दरिद्रतः ॥