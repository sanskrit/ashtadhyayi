---
index:  6.4.24
vrittiindex: 
sutra:  अनिदितां हल उपधायाः क्ङिति
vritti:  balamanorama 
---

प्र-अन्च् इति स्थिते--अनिदिताम्। `अङ्गस्ये`त्यधिकृतं बहुवचनेन विपरिणम्यते। हल इति तद्विशेषणम्। तदन्तविधिः। `अनिदिता`मित्यपि तद्विशेषणम्। इत्=ह्रस्व इकारः, इत्=इत्संक्षको येषां तानि इदिन्ति, न इदिन्ति, अनिदिन्ति, तेषामिति विग्रहः। अवयवषष्ठ�न्तमेततदुपधाया इत्यत्रान्वेति। `उपधाया` इत्यप्यवयवषष्ठ�न्तम्। तश्च `श्नान्न लोपः` इत्यतो नेत्यनुवृत्ते लुप्तषष्ठीके अन्वेति। क् च ङ् च क्ङौ, तौ इतौ यस्येति विग्रहः। तदाह--हलन्तानामित्यादिना। इति चकारात्पूर्वस्य नकारस्य लोपः। प्र अच् प्राच् इति स्थितम्। तस्मात्सुबुत्पत्तिः। सुटि विशेषमाह--उगिदचामिति नुमिति। सौ विशेषमाह--संयोगान्तस्य लोप इति। `हल्ङ्यादिना सुलोपे सती`ति शेषः। कुत्वेन ङकार इति। नासिकास्थानसाम्यादिति भावः। अनुस्वारपरसवर्णाविति। प्राच् औ इति स्थिते-अचः। अच इत्यन्चुधातोः `अनिदिता`मिति लुप्तनकारस्यानुस्वार। `अनुस्वारस्य यी`ति तस्य परसवर्णो ञकारः। नस्य श्चुत्वं तु न भवति, अनुस्वारं प्रति तस्याऽसिद्धत्वादित्यर्थः।

