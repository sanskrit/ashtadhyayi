---
index:  6.4.47
vrittiindex:  655
sutra:  भ्रस्जो रोपधयो रमन्यतरस्याम्
vritti:  laghu 
---

भ्रस्जो रेफस्योपधायाश्च स्थाने रमागमो वा स्यादार्धधातुके. मित्वादन्त्यादचः परः. स्थानषष्ठीनिर्देशाद्रोपधयोर्निवृत्तिः. बभर्ज. बभर्जतुः. बभर्जिथ, बभर्ष्ठ. बभ्रज्ज. बभ्रज्जतुः. बभ्रज्जिथ. स्कोरिति सलोपः. व्रश्चेति षः. बभ्रष्ठ. बभर्जे, बभ्रज्जे. भर्ष्टा, भ्रष्टा. भर्क्ष्यति, भ्रक्ष्यति. क्ङिति रमागमं बाधित्वा सम्प्रसारणं पूर्वविप्रतिषेधेन. भृज्ज्यात्. भृज्ज्यास्ताम्. भृज्ज्यासुः. भर्क्षीष्ट, भ्रक्षीष्ट. अभार्क्षीत्, अभ्राक्षीत्. अभर्ष्ट, अभ्रष्ट.. कृष विलेखने.. 4.. कृषति कृषते. चकर्ष, चकृषे..

