---
index: 3.3.21
index_padded: 3.3.021

sutra: इङश्च
vritti: mahabhashyam
---

 इङश्च (996) (547 घञ्ञ्प्रत्ययविधिसूत्रम्।। 3 । 3 । 1 आ.16) (4021 वार्तिकम्।।1 ।।) - इङश्चेत्यत्रापादाने स्त्रियामुपसंख्यानं तदन्ताच्च वा ङीप्- (भाष्यम्) इङश्चेत्यत्रापादाने स्त्रियामुपसंख्यानं कर्तव्यं तदन्ताच्च वा ङीष् वक्तव्यः। उपेत्याधीयतेऽस्या उपाध्यायी उपाध्याया।। (4022 वार्तिकम् ।। 2 ।।) - शृवायुवर्णनिवृतेषु- (भाष्यम्) शृ इत्येतस्माद्वायुवर्णिनिवृतेषु घञ्ञ् वक्तव्यः। शारो वायुः। शारो वर्णः। गौरिवाकृतनीशारः प्रायेण शिशिरे कृशः।। इङश्च।। 21 ।। 