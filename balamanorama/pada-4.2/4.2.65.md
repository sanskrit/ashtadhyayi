---
index:  4.2.65
vrittiindex:  1258
sutra:  सूत्राच्च कोपधात्
vritti:  balamanorama 
---

सूत्राच्च को। ककारोपधादित्यनन्तरं `परस्ये`ति शेषः। ननु `प्रोक्ताल्लु`गित्येव सिद्धे किमर्थमिदमित्यत आह--अप्रोक्तार्थ आरम्भ इति। अप्रोक्तार्थादपि प्रत्ययात्परस्य लुगर्थमित्यर्थः। अष्टकमिति। `तदस्य परिमाण`मित्यधिकारे `सङ्ख्यायाः संज्ञासङ्घसूत्राध्ययनेषु` इति `सङ्ख्याया अतिशदन्तायाः क`न्निति च सूत्ररूपेऽर्थे कन्। अष्टका इति। अष्टकशब्दाध्येतृवेदितृप्रत्ययस्य ?नेन लुक्, कोपधात्सूत्रवाचिनः परत्वादिति भावः।

