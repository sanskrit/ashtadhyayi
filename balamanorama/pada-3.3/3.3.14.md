---
index:  3.3.14
vrittiindex:  909
sutra:  लृटः सद्वा
vritti:  balamanorama 
---

लृटः सद्वा। लृटः शतृशानचौ वा स्त इत्यर्थः। व्यवस्थितेति। व्याख्यानादिति भावः। नित्यमिति। तेन तिङां निवृत्तिः। अप्रथमासामानाधिकरण्ये उदाहरति-- करिष्यन्तमिति। प्रत्ययये परत उदाहरति-- कारिष्यत इति। उत्तपदे उदाहरति-- करिष्यद्भक्तिरिति। करिष्यन्ती भक्तिरिति। कर्मधारयः। सम्बोधने उदाहरति-- हे करिष्यन्निति। `शयिष्यमाणाभोक्ष्यन्ते यवना` इति लक्षणे उदाहार्यम्। हेतावुदाहरति-- अर्जयिष्यन्वसतीति। प्रथमासामानाधिकरण्येऽपि क्वचिदिति। अप्रथमासामानादिकरण्याऽभावेऽपि क्वचिदित्यर्थः। कदाचिदित्यपि द्रष्टव्यम्। इदं च `लृट् शेषे चे`ति भविष्यदधिकारविहिते लृट�एव प्रवर्तते इति `अनवक्लृप्त्यमर्षे`त्यत्र भाष्ये स्पष्टम्। 

