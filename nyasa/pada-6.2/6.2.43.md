---
index:  6.2.43
sutra:  चतुर्थी तदर्थे
vritti:  nyasa
---

`तदर्थे` इति। तस्मै इदम्, चतुर्थ्यन्तम्, तस्य योर्थस्तदर्थ इत्यर्थः। कथं पुनर्यूपशब्द आद्युदात्त? इत्याह--`कुसुयुभ्याञ्च` इत्यादि। `पानीविषिभ्यः पः` (द.उ.7.2) इत्यतः `पः` इत्यनुवर्त्तमाने `कुसुयुभ्याञ्च` (द.उ.7.5) झ्र्कुयुभ्याञ्च--मुद्रितः पाठःट इति यूपशब्दः पप्रत्ययान्तो व्युत्पाद्यते। तत्र `सुशृ़भ्यां निच्च` (पं.उ.3.26) इत्यतो निदिति वर्तते, तेनादयुदात्तो भवति। दीर्घत्वं तु `स्तुवो दीर्घश्च` (पं.उ.3.25) इत्यतो दीर्घग्रहणानुवृत्तेः। `कलप्रत्ययान्तः` इति। `वृषादिभ्यश्चित् (द.उ.8.109) इत्यत्र `कलस्तृपशच` (द.उ.8.107) इत्यतः कलप्रत्ययानुवृत्तेः। `रथशब्द आद्युदात्तः` इति। हनिकुषिनीरमिकाशिभ्यः क्थन्` (द.उ.8.107) इत्यतः कलप्रत्ययानुवृत्तेः। `रथशब्द आद्युदत्तः` इति। `हनिकुषिनीरमिकाशिभ्यः क्थन्` (द.उ.8.107) इत्यतः कलप्रत्ययानुवृत्तेः। `रथशब्द आद्युदात्तः` इति। `हनिकुषिनीरमिकाशिभ्यः क्थन्` (द.उ.6.27) इति कथन्प्रत्ययान्तत्वात्। `वल्लीशब्दो ङीषः स्वरेणान्तोदात्तः` इति। ङीष्प्रत्ययस्तु गौरादित्वात्। (4.1.41) वेदितव्यः। `प्रकृतिविकारभावे` इत्यादि। कथं पुनः सामान्येनोच्यमानः प्रकृतिविकारभावे लभ्यते? पूर्ववदन्यतरस्यांग्रहणानुवृत्तेः। तस्य च व्यवस्थितविभाषात्वाद्वक्ष्यमाणज्ञापकात्।।

