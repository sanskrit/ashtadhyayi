---
index:  8.2.30
vrittiindex:  338
sutra:  चो कुः
vritti:  tattvabodhini 
---

सुयुगिति। सुष्ठु युनक्तीति विग्रहे`सत्सूद्विषे`ति क्विप्। तेनेह नेति। नम्नेकत्यर्थः। क्विन्प्रत्ययस्तु स्यादेव, `ऋत्वि`गित्यादिसूत्रे`युजी`ति इका निर्देशात्। खन्निति। खञ्जतीनि खन्। `खजि गतिवैकल्ये`। एवं विभ्राडिति। फणादिरयम्। विशेषे भ्राजते इथि विभ्राट्। देवान् यजतीति देवेट्। क्विपि यजादित्वात्संप्रसारणे आद्गुणः। वि�आं सृजतीति वि�आसृट्, क्विबन्तः। क्विन्प्रत्ययो यस्मादिति बहुव्रीह्याश्रणात्कुत्वं कस्मान्न भवतीत्यशङ्क्याह---नेति क्लीबे वक्ष्यत इति।`रज्जुसृङ्भ्या`मिति भाष्यकारप्रयोगात्। यद्वा `व्र�आआदिसूत्रे सृजियज्योः पदान्ते षत्वं कुत्वापवादः`इति वक्ष्यत इत्यर्थः। परिमार्ष्टीति---परिमृट्। परौ व्रजेः। `क्विब्वचिप्रच्छिश्रिरुआउद्रुप्रुज्वां दीर्घोऽसंप्रसारणं चे`त्यौणादिकात्पूर्वसूत्रादिह क्विब्दीर्घावनुवर्तेते, तदाह--क्विप्स्याद्दीर्घश्चेति।

