---
index:  7.3.48
vrittiindex:  415
sutra:  अभाषितपुंस्काच्च
vritti:  tattvabodhini 
---

अभषित। एतस्मादिति। नित्यस्त्रीलिङ्गादित्यर्थः। विहितविशेषणतया व्याख्यानस्य फलमाह---बहुव्रीहेरिति। ततो विहितस्य नित्यमिति। आवेद्यमाना खट्वा यस्याः सा `अखट्वे`त्यत्र `शेषद्विभाषे`ति समासान्तस् कपो वैकल्पिकत्वात्कबभावपक्षे `गोस्त्रियो`रित्युपसर्जनह्यस्वे कृते पुनरखट्वशब्दाद्भाषितपुंस्काट्टापि सत्यज्ञातादौ कप्रत्यये `केष?णः`इति ह्रस्वेऽस्य विकल्पस्याऽप्रवृत्तेः `प्रत्ययस्था`दित्युत्सर्ग एव पर्वर्तते, परविशेषणत्वे त्वयं विकल्पः स्यादेवेति भावः। `बहुव्रीहे`रित्युपसर्जनोपलक्षणं, तेनाऽतिखट्विकेत्यादावपि नित्यमेव। विकल्प एवेति। `अखट्वे`ति बहुव्रकीहौ `न सु खट्वा सु`इति स्थिते `सुपो धातु---`इति सोर्लुक्यपसर्जनह्यस्वत्वं बाधित्वा `शेषाद्विभाषे`ति समासान्ते कपि परत्वात्कृते स्त्रीप्रत्ययान्तत्वाऽभावादुपसर्जनह्यस्वो न प्रवर्तते, किन्तु `केऽणः`इति ह्रस्वस्य `न कपि`आपोऽन्यतरस्या`मिति वैकल्पिकनिषेधात्पाक्षिकह्रस्वे सति `अभाषितपुंस्काच्चे`ति विकल्पः प्रवर्तते। तत्र हि खट्वाशब्दात्परस्य टापोऽभाषितपुंस्काद्विहितत्वादिति भावः। ह्रस्वाऽभावपक्षे त्त्वखट्वाकेत्यतद्रूपान्तरम्।

