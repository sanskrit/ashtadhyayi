---
index:  4.1.176
sutra:  न प्राच्यभर्गादियौधेयादिभ्यः।
vritti:  nyasa
---

`पाञ्चाली, वैदेही`इति। `जनपदशब्दात्` (4.1.166) इत्यादिनाञ्। `शाङ्र्गरवाद्यञो ङीन्` (4.1.73)। `आङगी। मागधी` इति। `द्व्यञ्मगध` (4.1.168) इत्यादिनाण्। `जातेरस्त्रीविषयादयोपधात्` (4.1.63) इति ङीष्। भर्गशाल्वशब्दाभ्यां द्व्यञ्मगधलक्षणोऽण् (4.1.168)। शेषेभ्यस्त्वञ्। `भार्गी` इत्यादौ पूर्ववत् ङीष्। `यौधेयी, शौक्रेयी, शौभ्रेयी` इति। यौधेय शौक्रेय शौभ्रेयशब्देभ्यः स्वार्थे `पर्(ाआदियौधेयादिभ्योऽणञौ` (5.3.117) इत्यण्। भार्गीत्यादौ पूर्ववन्ङीष्। 
`कस्य पुनः` इत्यादि।येनाभिप्रायेण पृष्टवान् तं `कथम्` इत्यादिना आविष्करोति। `पर्(ाआदि` इत्यादि। पर्शूः = क्षत्त्रियः, जनपदेन समानशब्दः, तस्यापत्यं स्त्रीत्वविशिष्टम्। `द्व्यञ्मगध` (4.1.168) इत्यादिनाण्, तस्य `अतश्च` ४।१।७७) इति लुक्। पर्(ाआदियौधेयादिभ्योऽणञौ` (5.3.117) इत्यनेनापि यः स्वार्थिकोऽण्, तस्यापि लुक्। एवं `रक्षाः` इति। असूरशब्दाज्जनपदशब्दादित्यादिनाञ्, तदन्तात् पूर्ववत् स्वार्थिकोऽण् तोयर्लुक्। `तथा च` इत्यादिना ज्ञापकमेव भाष्यकारयतेन द्रढयति॥
इति श्रीबोधिसत्त्वदेशीयाचार्यजिनेन्द्रबुद्धिपादविरचितायां
काशिकाविवरणपञ्जिकायां
चतुर्थाध्याये प्रथमः पादः।
--------------------------------


अथ चतुर्थोऽध्यायः 
द्वितीयो पादः।
