---
index:  6.3.34
vrittiindex:  721
sutra:  स्त्रियाः पुंबद्भाषितपुंस्कादनूङ् समानाधिकरणे स्त्रियामपूरणीप्रियादिषु
vritti:  tattvabodhini 
---

स्त्रियाः पुंवत्। निपातनादिति। एतच्च पूर्वत्रापि योज्यम्। अन्यथा व्यधिकरणानां बहुव्रीहिः स्वरसतो न सिध्येत्। लुगति। `अनु`ङिति प्रथमान्तम्। षष्ठ�र्थे प्रथमेति हरदत्तऋ। एवं च सूत्रे केषांचित् अनूङः समानाधिकरणे' इति षष्ठ�न्तपाठोऽसांप्रदायुक इति भावः। तुल्ये इत्यादि। `भाषितः पुमान् यस्मिन्` इत्यादिव्याख्यानादयमर्थो लभ्यते इति `तृतीयादिषु भाषितपुंस्क`मित्यत्रोपपदितम्। यद्यत्र `भाषितः पुमान्येन तद्भाषितपुंस्क`मित्युच्येत तर्हि कुटीभार्यः द्रोणीभार्य इत्यादावतिप्रसङ्गः स्यात्। भवति हि कुटशब्दो घटे पुंलिङ्गो, गेहे तु स्त्रीलिङ्गः। द्रोणशब्दस्तु परिमाणविशेषे पुंलिङ्गो, गवादन्यां तु स्त्रीलिङ्ग इति। ऊङोऽभावा यत्रेति। यदि तु ऊङन्योऽनूङिति पर्युदासः स्यात्तर्हि टाबाद्यन्तमेव गृह्येत। ततः किमिति चेत्, दरदोऽपत्यं दारदः।`व्द्यञ्मगधे`त्यण्, तस्य स्त्रियाम् `अणश्चे`ति लुक्। दरद्। सा चासौ वृन्दरिका च दारदवृन्दारिकेत्यादि न सिध्येत्। न ह्यत्र दर्शनीया भार्या यस्य स दर्शनीयभार्य इत्यादाविव स्त्रीप्रत्ययः कश्चिदस्तीति भावः। ननु `न कोपधाया ऊङश्चे`त्येव सूत्र्यतामिते चेन्न, बाधकबाधनार्थेन `पुंवत्कर्मधारये`त्यनेन वामोरूभार्येति कर्मधारये पुंवद्भावपत्तेः। पृथक्प्रतिषेधसामर्थ्यात्सिद्धान्ते तु न दोषः। `स्तरिया`इत्यस्य स्त्रीप्रत्ययपरतां वारयति--स्त्रीवाचकस्येति। `स्त्रीप्रत्ययस्य पुंवद्भावः` इत्युक्ते तु स्त्रीप्रत्ययलोप इत्येवार्थः पर्यवस्यतीति दारदवृन्दारिकेति न सिध्येत्। किं च `पटुभार्य`इत्यत्र उत्तरपदनिमित्ताया ङीषो निवृत्तेः `अचः परस्मिन्नि`ति स्थनिवद्भावाद्यण् स्यात्। अपि च वतण्डस्यापत्यं स्त्री वतण्डी। `वतण्डाच्चे`ति यञ्, `लुक्?स्त्रिया`मिति तस्य लुक्। शार्ङ्गरवादित्बान्ङीन्। वतण्डी चासौ वृन्दारिका च वातण्ड�वृन्दारिका। अत्र पुंवद्भावेन ङीनो निवृत्तावपि अर्थगतस्य स्त्रीत्वस्यानिवृत्तत्वात् `लुक् स्त्रिया` मिति यञो लुक् प्रसज्येतेति भावः। ह्रस्व इति। `अनेक`मिति प्रथमानिर्दिष्टत्वात् `प्रथमानिर्दिष्ट`मिति, `एकविभक्ति चे`ति वा गोशब्दस्योपसर्जनत्वादिति भावः। चित्रा असिति। `अन्तरङ्गानपी`ति न्यायादिह पूर्वसवर्णदीर्घो न प्रवर्तते। अन्यथा एकादेशस्य परादित्वेन सुपो लुकि चुत्रगुरित्यत्र अकारो न लभ्येतेति भावः। नेहेति। अत्रैव सूत्रे पठ्वीमृव्द्यौ भार्ये अस्येति द्वन्द्वगर्भबहुव्रीहौ `पट्वीमृदुभार्य`इति भाष्योदाहरणादिति भावः। आनङिति। तथा च `समर्थ`सूत्रे भाष्ये `होतृपोतृनोष्टोद्गातार`इत्यत्र चतुर्णां द्वन्द्वे तृतीयस्यानङ् उदाह्मतः। पूर्वपदाक्षेपे तु स न सिध्येत्। न ह्यत्र नेष्टा पूर्वपदं, होतु रेव पूर्वपदत्वादिति भावः। अतएवेति। पूर्वपदाऽनापक्षेपादेवेत्यर्थः। चित्राजरदिति। द्वन्द्वन्तर्गतजरच्छब्दस्योत्तरपदत्वेऽप्यसामानाधिकरण्यान्न टापो निवृत्तिः। न चैवमपि द्वन्द्वात्मकस्य पूर्वपदस्य समानाधिकरणोत्तपदपरत्वात्पुंवद्भावे टाब्निवृत्तिर्दुर्वारेति वाच्यं, द्वन्द्वान्तर्गतचित्रजरच्छब्दयोः स्त्रीप्रत्ययप्रकृत्योः प्रत्येकं भाषितपुंस्कत्वेऽपि द्वन्द्वात्मकस्य पूर्वपदस्याऽतथात्वात्। द्वयोरपीति। पूर्वपदान्तर्गतमुत्तरपदमाश्रित्य प्रथमास्यपि पुंवद्भाव इति भावः। जरच्चित्रेति। ` पूर्वकालैके`ति समासः। लिङ्गविशिष्टपरिभाषया जरद्ग्रहणेन जरती शब्दस्यापि ग्रहणात्। चित्रजरद्गवीक इति। जरती चासौ गौश्च जरद्गवी। `गोरतद्धिते`ति टचि टित्त्वान्ङीप्। चित्रा जरद्गवीस यस्येति बहुव्रीहौ `नद्यृतश्चे`ति वक्ष्यमाणः कप्। वामोरूभार्य इति। `संहितशफलक्षणवामादेश्चे`त्यूङ्। प्रधानमिति। भावल्युडन्तं नित्यनपुंसकम्। पञ्चमीति। `तस्य पूरणे`इति डट्। `नान्तादसङ्ख्यादेः` इति डटो मडागमः। `टिड्ढे`ति ङीप्।

