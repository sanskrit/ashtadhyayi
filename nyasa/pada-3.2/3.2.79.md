---
index:  3.2.79
sutra:  कर्त्तर्युपमाने
vritti:  nyasa
---

धातोः कर्त्तरि प्रत्ययविधानात् तस्यैवोपपदकर्त्तोपमानं विज्ञायत इत्याह-- `उपपदकर्त्ता`इत्यादि। उपपदवाच्यः कर्त्रा = उपपदकर्त्ता, शाकपार्थिवादित्वन्मध्यमपदलोपी समासः। `उष्ट्रक्रोशी` इति। `क्रुश आह्वाने रोदने च`च(धा.पा.856)। `ध्वाङक्षरावी` इति।`रु शब्दे` (धा.पा.1034)। अताच्छील्यार्थ आरम्भजात्यर्थो वेति; ताच्छील्येऽजातौ च पूर्वेणैव सिद्धत्वात्।
`भक्षयति` इति। `भक्ष अदने` (धा.पा.1557) चौरादिकः।।

