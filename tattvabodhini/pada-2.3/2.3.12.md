---
index:  2.3.12
vrittiindex:  518
sutra:  गत्यर्थकर्मणि द्वितीयाचतुथ्र्यौ चेष्टायामनध्वनि
vritti:  tattvabodhini 
---

गत्यर्थकर्मणि। गत्यर्थेति किम्?। ओदनं पचति। कर्मणीति किम्?। अ�ओन व्रजति। `अनध्वनि` इत्यत्राध्वनीति न स्वरूपग्रहणम्। तथा हि सति `अनध्वनः` इत्येवाऽवक्ष्यत्। किं त्वर्थग्रहणं, सप्तमीनिर्देशात्, कर्मणीत्यनेन सामानाधिकरण्यात्। अर्थेस्यैव हि कर्मत्वं संभवति न शब्दस्वरूपस्य, तेनाऽध्ववचिनां सर्वेषामेव निषेधः। तथा च वार्तिकम्---अध्वन्यर्थग्रहणमिति। गन्त्राधिष्ठित एवेति। `आस्थितप्रतिषेधो वक्तव्यः` इति वार्तिकादिति भावः। आस्थितः--संप्राप्तः। पन्थानां गच्छतीत्यत्र हि पन्थाः प्राप्त एवेति न पक्षे चतुर्थी। यदा त्वप्राप्तत्वेन विवक्षा तदा पक्षे भवत्येव सा। इह अनध्वनीत्यपनीय `असंप्राप्ते` इति पूर्यते। तेन `स्त्रियं गच्छती`त्यत्र स्त्री प्राप्तैवेति न चतुर्थी। अत्र व्याचक्षते--`अजां नयति ग्राम`मित्यत्र तु न भवत्येव चतुर्थी, अगत्यर्थत्वात्। आक्षेपादिना ह्यत्र प्रतीयते गतिर्न त्वसौ नयतेरर्थः, प्रापणवाचित्वादिति। `गत्यर्थकर्मणि [चतुर्थी] वा` इति वक्तव्ये द्वितीयाग्रहणमपवादविषयेऽपि द्वितीया यथा स्यादित्येतदर्थं, तेन `ग्रामं गन्ते` त्यत्र कृद्योगलक्षणा षष्ठी न भवतीति वृत्तिकृतोक्तम्। इति चतुर्थी।

