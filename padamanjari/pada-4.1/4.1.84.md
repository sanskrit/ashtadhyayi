---
index:  4.1.84
sutra:  अश्वपत्यादिभ्यश्च
vritti:  padamanjari
---

प्राग्दीव्यतीयेष्विति । `अपपरिबरिरञ्चवः पञ्चम्या` इत्यव्ययीभावाद्भवार्थे `वृद्धाच्छः` । `अव्ययानां भमात्रे` इति टिलोपो न भवति; `लुङ्मुखस्वरोपचाराः` इति परिगणनात् । अत एवाव्ययात्तयबपि न भवति, `अमेहक्वतसित्रेभ्यः` इति परिगणनाद्वा । गणपतिशब्दस्यात्र पाठाद्गाणपत्यो मन्त्र इत्यपशब्दः । एतेन क्षैत्रपत्यं व्याक्यातम् । `क्षैत्रपत्यं चरु निर्वपेत्` इति तु छान्दसम् । क्षैत्रपत्यं प्राश्नन्तीति, छन्दोवदृषयः कुर्वन्ति ।।
