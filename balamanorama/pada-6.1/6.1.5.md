---
index:  6.1.5
vrittiindex: 
sutra:  उभे अभ्यस्तम्
vritti:  balamanorama 
---

`उगिदचा`मिति नुमि प्राप्ते `नाब्यस्ता`दिति तन्निषेधं वक्ष्यन्नभ्यस्तसंज्ञामाह--उभे अभ्यस्तम्। `एकाचो द्वे प्रथमस्ये`त्यतो `द्वे` इत्यनुवर्तते। `उबे`ग्रहणं समुदायप्रतिपत्त्यर्थम्। `द्वे` इत्यनेन च षष्ठाध्यायविहितमेव द्वित्वं विवक्षितम्, `अनन्तरस्य विधिर्वा प्रतिषेधो वा` इति न्यायात्। तदाह--षाष्ठेत्यादिना। समुदिते किम् ?। नेनिजतीत्यत्र प्रत्येकमभ्यस्तसंज्ञायाम् `अभ्यस्तानामादिः` इत्युदात्तः प्रत्येकं स्यात्। 

