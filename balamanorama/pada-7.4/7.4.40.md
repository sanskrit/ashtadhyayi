---
index: 7.4.40
index_padded: 7.4.040

sutra: द्यतिस्यतिमास्थामित्ति किति
vritti: balamanorama
---

<<द्यतिस्यतिमास्थामित्ति किति>> - द्यतिस्यति । एषां चतुर्णां द्वन्द्वात्षष्ठी । "दो अवखण्डने" इत्यस्य द्यतीति निर्देशः ।षो अन्तकर्मणी॑त्यस्य तु स्यतीति निर्देशः । इत्-ति- कितीति च्छेदः । ईत्त्वेति ।घुमास्थे॑ति ईत्त्वस्य,दो दद्धो॑रिति दद्भावस्य च यथासंभवमपवाद इत्यर्थः । दोधातोरुदाहरति —  दित इति । मा माङ् मेङिति ।गामादाग्रहणेष्वविशेषः॑ इति वचनादिति भावः । 