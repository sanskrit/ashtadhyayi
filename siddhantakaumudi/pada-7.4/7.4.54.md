---
index: 7.4.54
index_padded: 7.4.054

sutra: सनि मीमाघुरभलभशकपतपदामच इस्
vritti: siddhantakaumudi
vrittiindex: 2623
---

एषामच इस् स्यात्सादौ सनि । अभ्यासलोपः । स्कोः--(सि.कौ. 380) इति सलोपः । पित्सति । दिदरिद्रिषति । दिदरिद्रासति । डुमिञ् मीञ् आभ्यां सन् । कृतदीर्घस्य मिनोतेरपि मीरुपत्वाविशेषादिस् । सः सि --(सि.कौ. 2342) इति तः । मित्सति । दोदाणोः । दित्सति । देङ् । दित्सते । दाञ् । दित्सति । दित्सते । धेट् । धित्सति । धाञ् । धित्सति । धित्सते । रिप्सते । लिप्सते । शकि । शिक्षति । शक मर्षण इति दिवादिः । स्वरितेत् । शिक्षति । शिक्षते । पित्सते ॥ । _राधो हिंसायां सनीस् वाच्यः_ (वार्तिकम्) ॥ रित्सति । हिंसायां किम् । आरिरात्सति ॥