---
index: 5.1.86
index_padded: 5.1.086

sutra: द्विगोर्वा
vritti: balamanorama
---

<<द्विगोर्वा>> - द्विगोर्वा । समायाः ख इत्येवेति । तथाच समान्ताद्विगोर्द्द्वितीयान्तात्खो वा स्यात्, पक्षे ठञिति फलितम् ।अप्सुमनःसमासिकतावर्षाणां बहुत्वं चे॑ति लिङ्गानुशासनसूत्रम् ।हायनोऽस्त्री शरत्समाः॑ इत्यमरः । "समां समां विजायते" इति सूत्रादेकवचनमप्यस्ति । पञ्चस्विति । "ते निर्वृत्तं"तमधीष्ठो भृतदो भावी॑ति पञ्चस्वित्यर्थः । एषां यथायोगमन्वयः । द्वैसमिक इति । खाऽभावे प्राग्वतीयष्ठञ् ।