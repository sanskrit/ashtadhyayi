<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/ashtadhyayi/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    

    <meta property="og:title" content="" />
<meta property="og:description" content="आस्ते, शेते, वस्ते इति। आस उपवेशने (धा।पा।१०२१), शीङ्? स्वप्ने (धा।पा।१०३२), दस आच्छादने (धा।पा।१०२३)। अदादित्वाच्छपो लुक्(), शीङः सार्वधातुके गुणः (7.4.21)। आर्धधातुकग्रहणादिह&ndash;सार्वधातुकस्येण्न भवतीति। ननु च रुदादिभ्यः सार्वधातुके (7.2.76) इत्येतन्नियमार्थ विज्ञायते&ndash;रुदादिभ्य एव सार्वधातुकस्य नान्येभ्य इति। रुदादिभ्यः सार्वधातुकस्यैव इत्येषा तु विपरीतनियमाशङ्का न कत्र्तव्या। यदि ह्रेवंविधो नियमः स्यात्(), तदा रुदादेः परस्य सन इडागमो न स्यात्(); नियमेन व्यावर्त्तितत्वात्()। ततश्च रुदविद (1.2.8) इत्यत्र रुदिग्रहणमनर्थकं स्यात्(); हलन्ताच्च (1.2.10) इति कित्त्वस्य सिद्धत्वात्()। तस्मान्नात्र विपरीतनियमाशङ्का। रुदादिभ्य एव सार्वधातुकस्य, नान्येभ्यः इत्येष नियमो भविष्यति, ततो नार्थः सार्वधातुकनिवृत्त्यर्थेनाद्र्धधातुकग्रहणेन?" />
<meta property="og:type" content="article" />
<meta property="og:url" content="ashtadhyayi/nyasa/pada-7.2/7.2.35/" />

<meta itemprop="name" content="">
<meta itemprop="description" content="आस्ते, शेते, वस्ते इति। आस उपवेशने (धा।पा।१०२१), शीङ्? स्वप्ने (धा।पा।१०३२), दस आच्छादने (धा।पा।१०२३)। अदादित्वाच्छपो लुक्(), शीङः सार्वधातुके गुणः (7.4.21)। आर्धधातुकग्रहणादिह&ndash;सार्वधातुकस्येण्न भवतीति। ननु च रुदादिभ्यः सार्वधातुके (7.2.76) इत्येतन्नियमार्थ विज्ञायते&ndash;रुदादिभ्य एव सार्वधातुकस्य नान्येभ्य इति। रुदादिभ्यः सार्वधातुकस्यैव इत्येषा तु विपरीतनियमाशङ्का न कत्र्तव्या। यदि ह्रेवंविधो नियमः स्यात्(), तदा रुदादेः परस्य सन इडागमो न स्यात्(); नियमेन व्यावर्त्तितत्वात्()। ततश्च रुदविद (1.2.8) इत्यत्र रुदिग्रहणमनर्थकं स्यात्(); हलन्ताच्च (1.2.10) इति कित्त्वस्य सिद्धत्वात्()। तस्मान्नात्र विपरीतनियमाशङ्का। रुदादिभ्य एव सार्वधातुकस्य, नान्येभ्यः इत्येष नियमो भविष्यति, ततो नार्थः सार्वधातुकनिवृत्त्यर्थेनाद्र्धधातुकग्रहणेन?">



<meta itemprop="wordCount" content="301">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="आस्ते, शेते, वस्ते इति। आस उपवेशने (धा।पा।१०२१), शीङ्? स्वप्ने (धा।पा।१०३२), दस आच्छादने (धा।पा।१०२३)। अदादित्वाच्छपो लुक्(), शीङः सार्वधातुके गुणः (7.4.21)। आर्धधातुकग्रहणादिह&ndash;सार्वधातुकस्येण्न भवतीति। ननु च रुदादिभ्यः सार्वधातुके (7.2.76) इत्येतन्नियमार्थ विज्ञायते&ndash;रुदादिभ्य एव सार्वधातुकस्य नान्येभ्य इति। रुदादिभ्यः सार्वधातुकस्यैव इत्येषा तु विपरीतनियमाशङ्का न कत्र्तव्या। यदि ह्रेवंविधो नियमः स्यात्(), तदा रुदादेः परस्य सन इडागमो न स्यात्(); नियमेन व्यावर्त्तितत्वात्()। ततश्च रुदविद (1.2.8) इत्यत्र रुदिग्रहणमनर्थकं स्यात्(); हलन्ताच्च (1.2.10) इति कित्त्वस्य सिद्धत्वात्()। तस्मान्नात्र विपरीतनियमाशङ्का। रुदादिभ्य एव सार्वधातुकस्य, नान्येभ्यः इत्येष नियमो भविष्यति, ततो नार्थः सार्वधातुकनिवृत्त्यर्थेनाद्र्धधातुकग्रहणेन?"/>

  </head>

  <body class="ma0 avenir bg-near-white">

    

  <header>
    <div class="bg-black">
      <nav class="pv3 ph3 ph4-ns" role="navigation">
  <div class="flex-l justify-between items-center center">
    <a  href="/ashtadhyayi/about/" class="f3 fw2 hover-white no-underline white-90 dib">
      अष्टाध्यायी - मूलस्रोतः
    </a>
    <div class="flex-l items-center">
      
      
      <a class="hover-white no-underline white-90" href="https://github.com/sanskrit/ashtadhyayi/blob/master/content/nyasa/pada-7.2/7.2.35.md">Edit!</a>
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









    </div>
  </div>
</nav>

    </div>
  </header>


    <main class="pb7" role="main">
      
  <div class="flex-l mt2 mw8 center">
    <article class="center cf pv5 ph3 ph4-ns mw7">
      <header>
        <p class="f6 b helvetica tracked">
          NYASA
        </p>
        <h1 class="f1">
          
          
          7.2.35 आर्घधातुकस्येङूवलादेः।
        </h1>
      </header>
      <div class="nested-copy-line-height lh-copy f4 nested-links nested-img mid-gray">
        <p><code>आस्ते, शेते, वस्ते</code> इति। <code>आस उपवेशने</code> (धा।पा।१०२१), <code>शीङ्? स्वप्ने</code> (धा।पा।१०३२), <code>दस आच्छादने</code> (धा।पा।१०२३)। अदादित्वाच्छपो लुक्(), <code>शीङः सार्वधातुके गुणः</code> (7.4.21)। आर्धधातुकग्रहणादिह&ndash;सार्वधातुकस्येण्न भवतीति। ननु च <code>रुदादिभ्यः सार्वधातुके</code> (7.2.76) इत्येतन्नियमार्थ विज्ञायते&ndash;<code>रुदादिभ्य एव सार्वधातुकस्य नान्येभ्य</code> इति। <code>रुदादिभ्यः सार्वधातुकस्यैव</code> इत्येषा तु विपरीतनियमाशङ्का न कत्र्तव्या। यदि ह्रेवंविधो नियमः स्यात्(), तदा रुदादेः परस्य सन इडागमो न स्यात्(); नियमेन व्यावर्त्तितत्वात्()। ततश्च <code>रुदविद</code> (1.2.8) इत्यत्र रुदिग्रहणमनर्थकं स्यात्(); <code>हलन्ताच्च</code> (1.2.10) इति कित्त्वस्य सिद्धत्वात्()। तस्मान्नात्र विपरीतनियमाशङ्का। <code>रुदादिभ्य एव सार्वधातुकस्य, नान्येभ्यः</code> इत्येष नियमो भविष्यति, ततो नार्थः सार्वधातुकनिवृत्त्यर्थेनाद्र्धधातुकग्रहणेन? इत्यत आह&ndash;<code>रुदादिभ्यः</code> इत्यादि। <code>रुदादिभ्यः सार्वधातुके</code> (7.2.76) इत्येतस्मिन्नियमार्थे विज्ञायमाने कश्चिन्मन्दबुद्धिः प्रतिपत्ता विपरीतनियमं सम्भावयेत्(), तत्रानन्तरोक्तया नीत्याऽभिमतनियमे प्रतिपद्यमाने <code>प्रतिपत्तिगौरवं भवति</code> इति। इतिकरणो हेतौ। यत एव <code>रुदादिभ्यः सार्वधातुके</code> (7.2.76) इत्येतस्मिन्नियमार्थे विज्ञायमाने प्रतिपत्तिगौरवं भवति, अतो हेतोरार्धधातुकग्रहणं कस्मान्न भवति? नार्हतीत्येवमर्थं भवितुम्()। यदि ह्रङ्गस्य स्यात्(), <code>एकाच उपदेशेऽनुदात्तात्()</code> (7.2.10) इति प्रत्ययस्येट्प्रतिषेधोऽनर्थकः स्यात्(); प्राप्त्यभावा। <code>न क्त्वा सेट्()</code> (1.2.18), <code>निष्ठा शीङ्()</code> (1.2.19) इति वचनाच्च। न ह्रस्येडागमे सति क्त्वानिष्ठयोः सेट्त्वमुपपद्यते। इह तर्हि वृक्षात्वम्(), वृक्षतेति प्रातिपदिकप्रत्ययस्य मा भूदित्येवमर्थं कस्मान्न भवति? एवमर्थमपि नार्हति भवितुम्(), <code>ऋत इद्धातोः</code> (7.1.100) इत्यतः <code>धातोः</code> इत्यनुवत्र्तते। नन्वेवमपि लूभ्याम्(), लूभिरित्यत्र प्राप्नोतीत्येव, न ह्रत्र प्रकृतेः प्रतिपदिकत्वेन धातुत्वं विहन्यते <code>क्विबन्ता धातुत्वं न जहति</code> (व्या।प।१३२) इति कृत्वा, तस्मादिह मा भूदित्येवमर्थमार्धधातुकग्रहणं युक्तम्()? नैतदस्ति; <code>ॠत इद्धातोः</code> (7.1.100) इत्यत्र हि स्वरूपपदात्मकस्य धातुशब्दस्य ग्रहणम्()। अत इहापि <code>धातो</code> रित्यनुवत्र्तमानं तथाभूतमेवानुवत्र्तते। तेन <code>धातोः</code> इत्येवंविहितस्येङ्()विधानात्? लूभ्याम्(), लूभिरित्यत्रासत्यार्धधातुकग्रहण इटः प्रसङ्गो न भवति। तथा जुगुप्सत इत्येवमादावपि; न ह्रत्र धातोरित्येवं सन्? विहितः, किं तर्हि? गुपादीन्? धातून्? स्वरूपेणोपादाय। तस्मादेतन्निवृत्त्यर्थमप्यार्धधातुकग्रहणं न भवतीति वेदितव्यम्()। <code>ऋत इद्धातोः</code> (7.1.100) इत्यत्र स्वरूपपदात्मकस्य धातुशब्दस्य ग्रहणं स्यात्()। तदा तस्यापि <code>ऋतः</code> इति विशेषणं न परिकल्प्येत। तस्य धातुशब्देऽसम्भवात्? तदर्थस्य विशेषणं विज्ञायत इत्यदोवः।
अथ वा&ndash;तत्र तन्त्रेण द्वे धादुग्रहण उपात्ते; तत्रैकमर्थपदात्मकम्(), अपरं स्वरूपपदात्मकम्()। तत्र यदर्थपदात्मकं तत्र तस्योपयोगः, अपरस्य त्वत्रेति न कश्चिद्दोषः। तस्मात्? प्रतिपत्तिगौरवपरीहारार्थमेवार्धधातुकग्रहणम्()।
अथेङ्ग्रहणं किमर्थम्(), यावता <code>नेङ्वशि कृति</code> (७।२।२८) इत्यत इङ्ग्रहणमनुवरत्तते? इत्याह&ndash;<code>इडिति वत्र्तमाने</code> इत्यादि। तद्धिड्ग्रहणं प्रतिषेधेन सम्बद्धम्(), अतस्तदनुवृत्तौ तस्याप्यनुवृत्तिः स्यात्()। तन्निवृत्यर्थ पुनरिड्ग्रहणं क्रियते। ननु च प्राप्तौ सत्यां प्रतिषेधः स्यात्(), न च वलादेरार्धधातुकस्य केनचिदिट्प्राप्नोति, अतः प्राप्त्यभावादेव विधिरयं विज्ञास्यते, न प्रतिषेधः? नैतदस्ति; एतस्मादेव प्रतिषेधवचनाद्विधिरप्यनुमीयते। नूनमार्धधातुकस्येङ्()विधिरस्तीति येन वलादेः प्रतिषेधं शास्ति। पुनरिड्ग्रहणात्? तु विधिरेष विज्ञास्यते॥</p>

      </div>
    </article>
  </div>

    </main>
    <footer class="bg-black bottom-0 w-100 pa3" role="contentinfo">
  <div class="flex justify-between">
  <a class="f4 fw4 hover-white no-underline white-70 dn dib-ns pv2 ph3" href="/ashtadhyayi/about/" >
    &copy; 2018 अष्टाध्यायी - मूलस्रोतः
  </a>
  <a class="f4 fw4 hover-white no-underline white-70 dn dib-ns pv2 ph3" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" />Creative Commons Attribution 4.0 International License</a>.
    <div>
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>








</div>
  </div>
</footer>

    

  <script src="/ashtadhyayi/dist/js/app.3fc0f988d21662902933.js"></script>


  </body>
</html>
