---
index:  4.1.147
vrittiindex:  1154
sutra:  गोत्रस्त्रियाः कुत्सने ण च
vritti:  balamanorama 
---

गोत्रस्त्रियाः। `ण` इति लुप्तप्रथमाकं चाट्ठगनुकृष्यते। तदाह--गोत्रं यास्त्रीत्यादिना। सामर्थ्यादिति। `एको गोत्रे` इति नियमादिति भावः। गार्ग्या अपत्यमिति। गर्गस्य गोत्रापत्यं स्त्री गार्गी। `गर्गादिभ्यः` इति यञ्। `यञश्चे`ति ङीप्। `यस्येति चे`त्यकारलोपः। `हलस्तद्धितस्ये`ति यकारलोपः।छ गार्ग्या अपत्यं युवेति विग्रहः। पितुरविज्ञानेमात्रा व्यपदेशः कुत्सनम्। यद्यपि णप्रत्यये ठक इकादेशे च `यस्येति`चे`ति लोपे गार्ग गार्गिकः इति सिध्यति, तथापि वस्तुस्थितिमाह--पुंवद्भ्वादिति। `भस्याढे`इत्यस्य तद्धिते विवक्षिते प्रवृत्तिमब्युपगम्य गार्ग्यशब्दादित्युक्तम्। तच्च समूहाधिकारे `भिक्षादिभ्योऽ`णित्यत्र स्फुटीभविष्यति। स्त्रियाः किम् ?। औपगवस्यापत्यं युवा औपगविः। प्रकरणादिगम्या कुत्सा। गोत्रेति किं ?। णस्य णित्त्वं तु ग्लुचुकायन्या अपत्यं युवा ग्लौचुकायन इत्यत्र वृद्ध्यर्थम्।

