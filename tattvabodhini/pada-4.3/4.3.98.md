---
index:  4.3.98
vrittiindex:  1139
sutra:  वासुदेवार्जुनाभ्यां वुन्
vritti:  tattvabodhini 
---

वासुदेवार्जुनाभ्यां बुन्। छाऽणोरपवादः। `अजाद्यदन्तम्`, `अल्पाच्तर`मिति सूत्राभ्यामर्जुनस्य पूर्वनिपाते प्राप्ते तस्याऽकरणं `सर्वतोऽभ्यर्हितं पूर्वं निपतती`ति ज्ञापनार्थम्। ननु वसुदेवस्यापत्यमित्यर्थे `ऋष्यन्धके`त्यणि वासुदेवशब्दो निष्पन्नः। तथा च तत्र `गोत्रक्षत्रियाख्येभ्यः`इत्युत्तरसूत्रेण वुञेवाऽस्तु , किमनेन वुना। न ह्यत्र वृद्धौ विशेष, प्रागेव वृद्धत्वात्। न च `वृद्धिनिमित्तस्ये`ति पुंवद्भावनिषेधो दोषः स्यादिति वाच्यं, वुन्यपि `न कोपधायाः इति नि,#एधस्येष्यमाणत्वात्। न वा स्वरे विशेषः, `ञ्नित्यादिर्नित्य`मिति तुल्यस्वरत्वात्। नापि `अभ्यर्हितं पूर्व`मिति ज्ञापनमेव तत्फलमिति वाच्यं, तथात्वे हि पूर्वनिपातप्रकरणे `अभ्यर्हित`मित्येव लाघवात्कुर्यादिति चेत्। अत्र भाष्यं---`संज्ञैषा भगवतः`इति। अयं भावः---`सर्वत्रासौ समस्तं च वसत्यत्रेति वै यतः। ततोऽसौ वासुदेवेति विद्वद्भिः परिगीयते।`इति स्मृतेः परमात्मा इह वासुदेवः। सर्वत्रासौ वसति, सर्वमत्र वसतीति वा व्युत्पत्त्या वासुः। बाहुलकादुण्। वासश्चासौ देवश्चेति विग्रङः। तथा च नेयं गोत्राख्या, नापि क्षत्रियाख्येति युक्त एव विन्विधिः। `भ्यर्हितं पूर्व`मिति तु प्रसङ्गाज्ज्ञापितं। तदप्यनित्यं `�आयुवमघोना`मित्यादिलिङ्गादित्यवधेयम्।

