---
index:  2.4.51
sutra:  णौ च संश्चङोः
vritti:  nyasa
---

`णावितीङपेक्षया` इत्यादि। णावितीयं या परसप्तमीङपेक्षया सा। `संश्चङोः` इतीयं या परसप्तमी सा ण्यपेक्षयेत्यर्थः। `अधिजिगापयिषति` इति। णिच्। `अर्तिह्री` (7.3.36) इत्यादिना पुक्, सन्, इट्, गुणायादेशौ। अध्यापिपयिषति` इति। `क्रीङजीनां णौ` (6.1.48) इत्यात्त्वम्, पुक्, `अजादेर्द्वितीयस्य` (6.1.2) इति `पा` इत्यस्य द्विर्वचनम्। `अध्यजीगपत्` इति। `णिश्रि` (3.1.48) इत्यादिना चङ। `णौ चङ्युपधाया ह्रस्वः` (7.4.1)। `सन्वल्लघुनि` (7.4.93) इति सन्वद्भावात् `सन्यतः` (7.4.79) इतीत्त्वम्। `दीर्घो लघोः` (7.4.94) इती दीर्घः।।

