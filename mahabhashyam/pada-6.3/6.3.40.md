---
index: 6.3.40
index_padded: 6.3.040

sutra: स्वाङ्गाच्चेतोऽमानिनि
vritti: mahabhashyam
---

 स्वाङ्गाच्चेतः (2899) (6443 उपसंख्यानवार्तिकम् ।। 1 ।।) - स्वाङ्गाच्चेतोऽमानिनि - स्वाङ्गाच्चेतोऽमानिनीति वक्तव्यम् । इहापि यथा स्यात् --- दीर्घमुखमानी, श्लक्ष्णमुखमानी ।। यद्यमानिनीत्युच्यते, दीर्घमुखमानिनी --- श्लक्ष्णमुखमानिनी --- इति न सिध्यति । प्रातिपदिकग्रहणे लिङ्गविशिष्टस्यापि ग्रहणं भवतीत्येवं भविष्यति ।। 