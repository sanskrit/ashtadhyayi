---
index:  5.2.112
sutra:  रजः कृष्यासुतिपरिषदो वलच्
vritti:  padamanjari
---

आसुतीवल इति। `षुञ् अभिषवे`, क्तिन्, आसुतिःउअभिषवः। परिषदूल इति। परितः सीदन्तीति परिषत्, `सत्सूद्विष` इत्यादिना क्विप्, `सदिरप्रतेः` इति षत्वम्। पर्षच्छब्दमन्ये पठन्ति, `शदिभसोऽदिः` बाहुलकात्पृषेरपि भवति--`पर्षदेषा दशावरा` इति हि दृश्यते; `पार्षदकृतिरेषा तत्र भवताम्` `सर्ववेदपार्षदं हीदं शास्त्रम्` इति च भाष्ये। `पर्षद्वलामहाब्रह्मौरागतैः कठकाश्रमात्` इति च भट्टिकाव्ये। परिषच्छब्दस्तु प्रसिद्ध एव--`सहस्रशः समेतानां परिषत्त्वं न विद्यते` इति मनुः। अत्र च सूत्रे उभयोरपि उभयथा सूत्रप्रणयनात्।
भ्रातृवल इति । `वलः` इत्यत्राण्ग्रहणानुवत्तेर्दीर्घाभावः। पुत्रवलः, उत्साहवल इत्यत्र त्वसंज्ञयां दीर्घाभावः। संज्ञायां तु दीर्घत्वम्, `वलः` इत्यत्र हि `वनगिर्योः संज्ञायाम्` इत्यतः `सज्ञायाम्` इत्यनुवर्त्तते ।। 

