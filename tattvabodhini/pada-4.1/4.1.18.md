---
index:  4.1.18
vrittiindex:  423
sutra:  सर्वत्र लोहितादिकतन्तेभ्यः
vritti:  tattvabodhini 
---

सर्वत्र। सर्वषां मत इत्यर्थः। तदेतत्फलितमाह--नित्यं ष्फः स्यादिति। नन्वारम्भसामर्थ्यान्नित्.त्वे सिद्धे सर्वत्रग्रहणं व्यर्थमिति चेत्। अत्राहुः--पूर्वसूत्रे बाधकबाधनोपयुक्तस्येह स्पष्टार्थमभ्युपगमान्न वैयर्थ्यमिति। `यञ`इत्यनुवर्तनादाह--यञन्तेभ्य इति। लोहितादिर्गर्गाद्यन्तर्गण इति भावः। लौहित्यायनीति। `सांशित्यायानी``बाभ्राव्यायणी`त्यदायोऽपि ज्ञेयाः। ननु गर्गादौ कत--कण्व-शकलेति पठ�ते, तथा च `शाकल्यायनी`ति रूपं न सिध्येत्। यदि तु लोहितादिकार्यार्थं कतशब्दात्प्रागेव शकलब्दः पठ�ते, तथा च `शाकल्यायनी`ति रूपं न सिध्येत्। यदि तु लोहितादिकार्यार्थं कतशब्दात्प्रागेव शकलब्दः पठ�ते तर्हि शाकल्यस्य छात्राः शाकला इत्यत्र `कण्वादिभ्यो गोत्रे`इति कण्वादिकार्यमण् न सिध्येत्। उच्यते--कतकण्वशकलेति गणपाधे कण्वशब्दात् पूर्वं शकलशब्दः पठितव्यः।`कतन्तेभ्य`इत्यत्र कतस्याऽन्तः कतन्तः, कतोऽन्तो येषां ते कतन्ताः। शाकन्ध्वादित्वात्पररूपम्। कतन्तश्च कतन्ताश्चेति बहुव्रीहितत्पुरुषयोरेकशेषोऽभ्युपेयः। तथा `कण्वादिभ्य`इत्यत्रापि कण्वस्यादिः कण्वादिः, कण्व आदिर्येषामिति बहुव्रीहितत्पुरुषयोरेकशेषस्तथा च सर्वेष्टसिद्धिरिति।

