---
index:  1.3.46
sutra:  सम्प्रतिभ्यामनाध्याने
vritti:  padamanjari
---

उत्कण्ठास्मरणम् उत्कण्ठापूर्वकं स्मरणम्। मातुरिति। `अधीगर्थदयेशाम्`इति षष्ठी । ननु `शेष` इति तत्रानुवर्त्तते, तेन कर्म शेषत्वेन विवक्षितव्यमिति अकर्मकत्वात्पूर्वेणात्रात्मनेपदप्रसङ्गः। `अनाध्याने` इत्यस्य तु मातरं संजानातीति व्यावर्त्यं स्याद्यत्र कर्मतैव विवक्षिता, नैष दोषः; `अनाध्याने`इति विभज्यते, तेन पूर्वयोगस्यापि शेषो भविष्यति।।
पदमञ्जरी
