---
index:  7.2.38
vrittiindex:  228
sutra:  वृ?तो वा
vritti:  balamanorama 
---

वृ?तो वा। वृ ॠत् इत्यनयोः समाहारद्वन्द्वात्पञ्चम्येकवचनम्। वृ इति वृङ्?वृञोर्ग्रहणम्। `आर्द्धधातुकस्ये`डित्यत इडित्यनुवृत्तं षष्ठ�आ विपरिणम्यते। `ग्रहोऽलिटि दीर्घ इत्यनुवर्तते। तदाह-- वृङ्वृञ्?भ्यामित्यादि। तरिता तरीतेति। इटो दीर्घविकल्पः।गुणे रपरत्वम्। तरिष्यति। तरतु। अतरत्। तरेत्। हलि चेति। आशीर्लिङि कित्त्वादृ?कारस्य गुणनिषेधे, इत्त्वे, रपरत्वे `हलि चे` ति दीर्घे, तीर्यादिति रूपमित्यर्थः। अतारीत् अतारिष्टामित्यादौ `वृ?तो वा` इति दीर्घे प्राप्ते--सिचि च। अत्रेति। परस्मैपदपरके सिचि वृङ्वृञ्?भ्यामृ?द्नताच्च परस्य इटो दीर्घो नेत्यर्थः। `न लिङी`त्यतो नेत्यनुवर्तते। अतारिष्टामिति। अतारिषुः। अतारिषम् अतारिष्व अतारिष्म।अतरिष्यत्। गुप गोपने इति। गोपनं--रक्षणम्। तिज निशाने इति। निशानं--तीक्ष्णीकरणम्। मान पूजायाम्। बध बन्धने इति। एते चत्वारोऽनुदात्तेत इति स्थितिः।

