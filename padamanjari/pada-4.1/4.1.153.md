---
index:  4.1.153
sutra:  उदीचामिञ्
vritti:  padamanjari
---

ताक्ष्ण इति । `षपूर्वहन्धऋतराज्ञामणि` इत्यल्लोपः । ताक्षण्य इति । `ये चाभावकर्मणोः` इति प्रकृतिभावः । इह `सेनान्तलक्षणकारिभ्यो वा` इति वक्तव्यम्, नार्थोऽनेनेञ्वचनेन, नापि शिवादिषु तक्षन्शब्दस्य पाठेन, ण्ये हि विकल्पिते यो यतः प्राप्नोति सततो भवतीति लक्ष्णः `प्राग्दीव्यतोऽण्`, अन्येभ्यश्च `अत इञ्` भविष्यति ? नैवं शक्यम्; एवं हि जातसेनादिभ्य ऋष्यादिलक्षणोऽण् प्राप्नोति ।।
