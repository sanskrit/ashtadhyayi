---
index:  3.2.4
vrittiindex:  612
sutra:  सुपि स्थः
vritti:  tattvabodhini 
---

सुपि स्थः। `सु`पिति प्रत्याहारो गृह्यते, न तु सप्तमीबहुवचम्। कृत्रिमाऽकृत्रिमयोः कृत्रिमस्यैव ग्रहणात्। आरम्भसार्थ्यादिति। कर्तरि पूर्वेणैव सिद्धत्वादिह `कर्तरि कृ`दिति न संबध्यते, अनिर्दिष्टार्थश्चस्वार्थे, धातोः स्वार्थो भाव एव। नन्वेवं `घञर्थे कविधान` मित्यनेन गतार्थतेति चेत्। न। वार्तिकं दृष्ट्वा सूत्रकृतोऽप्रवृत्तेः। किं च `षष्ठी`ति सूत्रेण पाक्षिकसमासे प्रसक्ते `उपपदमति`ङिति नित्यसमासार्थमिदम्। अतएव ल्युडन्तेनाऽस्वपदविग्रहमाह-- आखूनामुत्थानमिति। नन्वेवं `घञर्थे कविधाने स्थारुआआपाव्यधिहनियुध्यर्थ`मिति वार्तिके स्थाग्रहणं व्यर्थमिति चेत्। अत्राहुः-- `अकर्तरि कारके विधानार्थं तत्र स्थाग्रहण`मिति। आखूत्थ इति। स्था इत्यस्य के परे `आतो लोपः` इत्यालोपः, `उदः स्थास्तम्भो`रिति उदः परस्य सस्य थः, उदो दस्य चर्त्वम्। अत्र प्राचा आखूत्थं वर्ततैति नपुंसकं पठितं, तदुपेक्ष्यमिति मनोरमायामुक्तम्, भाष्यादौ सर्वत्र पुंलिङ्गस्यैवोदाह्मतत्वात्। `ल्युः कर्तरीमनिज् भावेको घोः किः प्रादितोऽन्यतः` इत्यमरकोशे बावे कस्य पुंस्त्वविधानात्, `भावे नणकचिद्भोऽन्ये` इति नपुंसकविधाने कस्य पर्युदासाच्चेति। `नणकचिद्भ्य` इत्यत्र चकार इद्यस्य स चित्, नश्च णश्च कश्च चिच्च नणकचितस्तेभ्योऽन्य इति विग्रहः। 

