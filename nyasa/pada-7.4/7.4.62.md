---
index:  7.4.62
sutra:  कुहोश्चुः
vritti:  nyasa
---

`चखान` इति। `खनु अवदारणे` (ध.पा.878), द्विर्वचनम्, तस्य चुत्वम्--छकारः, `अभ्यासे चर्च` (8.4.54) इति छकारस्य चकारः। `जघाति` इति। `लिट्यन्यतरस्याम्` (2.4.40) इत्यदेर्घस्लादेशः, अभ्यासस्य चुत्वम्। नादवतो महाप्राणस्य स्थाने तादृश एव झकारः, तस्यापि जश्त्वम्--जकारः। `जहार` इति। `हृञ् हरणे` (धा.पा.899)। `जिहीर्षति` इति। `इको झल्` (1.2.9) इति सनः कित्त्वम्, `अज्झनगमां (6.4.16) इति दीर्घत्वम्, `ऋत इद्धातोः` (7.1.100) इतोत्त्वम्, रपरत्वम्, `हलि च` (8.2.77) इति दीर्घत्वम्, हीर्ष-इत्यस्य द्विर्वचनम्।।

