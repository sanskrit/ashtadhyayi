---
index:  7.3.107
vrittiindex:  265
sutra:  अम्बार्थनद्योह्य्यस्वः
vritti:  balamanorama 
---

अम्बार्थानामिति। अम्बापर्यायाणामित्यर्थः नद्यन्तानामिति। अङ्गाधिकारस्थत्वात्तदन्तविधिः। तुल्यन्यायत्वादम्बार्थानामित्यत्रापि तदन्तविधिर्बोध्यः। सम्बुद्धाविति। `सम्बुद्धौ चे`त्यतस्तदनुवृत्तेरिति भावः। अम्बागौर्यादिशब्देषु ह्रस्वत्वं तु व्यपदेशिवद्भावेन तदन्तत्वाज्ज्ञेयम्। हे बहुश्रेयसि इति। ह्रस्वे सति `एङ्ह्रस्वा`दिति सम्बुद्धिलोपः। ह्रस्वे गुणस्तु न, प्रक्रियालाघवाय `अम्बार्थनद्योह्य्यस्वः` इत्यनुक्त्वा `अम्बार्थनद्योर्गुणः` इति वाच्ये ह्रस्वविधिसामर्थ्यादिति स्पष्टं भाष्ये। बहुश्रेयस्यौ। बहुश्रेयस्यः। `दीर्घाज्जसि चे`ति पूर्वसवर्णदीर्घनिषेधे यण्। `अमि पूर्वः`। बहुश्रेयसीम्। बहुश्रेयस्यौ। बहुश्रेयसीनिति। पूर्वसवर्णदीर्घ सति `तस्माच्छसः` इति नत्वमिति भावः। बहुश्रेयस्या। अघित्वान्नाभावो न, किन्तु यणादेशः। बहुश्रेयसीभ्याम्। बहुश्रेयसीभिः। बहुश्रेयसी-ए इति स्थिते घित्वाऽभावान्न तत्कार्यम्। यणि बहुश्रेयस्ये इति प्राप्ते-।

