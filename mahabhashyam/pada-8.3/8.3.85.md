---
index: 8.3.85
index_padded: 8.3.085

sutra: मातुःपितुर्भ्यामन्यतरस्याम्‌
vritti: mahabhashyam
---

 मातुः पितुर्भ्यामन्यतरस्याम् ।। सान्ताभ्यां(1) च ।। सान्ताभ्यां चेति वक्तव्यम्। इहापि यथा स्यात्-मातुःष्वसा मातुःस्वसा। पितुःष्वसा पितुस्वसा (इति(2))।। मातुः पितुरिति सान्तग्रहणानर्थक्यमेकदेशविकृतस्यानन्यत्वात्।। मातुः पितुरिति सान्तग्रहणमनर्थम्।। किं कारणम्?।। एकदेशविकृतस्यानन्यत्वात्।। एकदेशविकृतमनन्यवद्भवतीति सान्तस्यापि(3) भविष्यति।। 