---
index: 4.1.32
index_padded: 4.1.032

sutra: अन्तर्वत्पतिवतोर्नुक्
vritti: siddhantakaumudi
vrittiindex: 489
---

एतयोः स्त्रियां नुक् स्यात् ॥ ऋन्नेभ्यो ङीप् (सि.कौ. 306) गर्भिण्यां जीवद्भर्तृकायां च प्रकृतिभागौ निपात्येते । तत्रान्तरस्त्यस्यां गर्भ इति विग्रहे अन्तःशब्दस्याधिकरणशक्तिप्रधानतयाऽस्ति सामानाधिकरण्याभावाद- प्राप्तो मतुप् निपात्यते । पतिवत्नीत्यत्र तु वत्वं निपात्यते । अन्तर्वत्नी । पतिवत्नी । प्रत्युदाहरणं तु । अन्तरस्त्यस्यां शालायां घटः । पतिमती पृथिवी ॥