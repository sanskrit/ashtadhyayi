---
index:  7.1.36
vrittiindex:  907
sutra:  विदेः शतुर्वसुः
vritti:  balamanorama 
---

विदेः शतुर्वसुः। वेत्तेरिति। `विद ज्ञाने` इति लुग्विकरणस्यैव ग्रहणम्, शतुः परस्मैपदत्वात्, विद्यतेर्विन्त्तेश्चात्मनेपदित्वात्। यद्यपि विन्दतिरुभयपदी, तथापि तस्य ग्रहणं, `निरनुबन्धकग्रहणे न सानुबन्धकस्ये`त्युक्तेरिति भावः। वा स्यादिति। `तुह्योस्तात`ङ्ङित्यतस्तदनुवृत्तेरिति भावः। विदुषीति। उगित्त्वान्ङीप्, वनसोः संप्रसारणं, पूर्वरूपम्, षत्वम्। 

