---
index:  4.2.99
sutra:  रङ्कोरमनुष्ये च।
vritti:  nyasa
---

`ओर्देशे ठञ्` (4.2.118) इति ठञि `जनपदतदवध्योश्च` (4.2.123) इति जनपदलक्षणे वुञि `कोपधादण्` (4.2.131) इत्यणि प्राप्ते वचनम्। 
`{कच्छादिपाठादमनुष्येऽणापि--काशिका,पदमञ्जरी च।} कच्छादिपाठादणिप सिद्धः` इति। `कच्छादिभ्यश्च` (4.2.132) इत्यत्र `कोपधादण्` (4.2.131) इत्यण् ग्रहणानुवृत्तेः। `नञिवयुक्तन्यायेन`इति। नञ्युक्ते चेवयुक्ते च तत्सदृशसम्प्रत्ययो भवति। इह च मनुष्यशब्दो नञ्युक्तः, तस्मान्नेह मनुष्यन्नेह मनुष्यप्रतिषेध्यः क्रियते। अपि च मनुष्यसदृशे प्राणिन्येव प्रवृत्तिः, तेन मनुष्यसदृशे प्राणिनि ष्फगणौ भवतः। अप्राणिनि तु कच्छादिपाठादणेव भवति, न ष्पक्-- `राङ्कवः कम्बलः`इति। `विशेष विहितेन` इत्यादि। यदीहाप्यण्न क्रियेत,तदा`{कच्छादिभ्यश्च इत्येव सूत्रम्।} कच्छादिभ्योऽण्` (4.2.132) इत्यणो राङ्कवः कम्बल इत्यत्र सावकाशत्वात् प्राणिनि विशेषविहितेन ष्फका तस्य बाधनं स्यात्। तस्मादेष दोषो मा भूदित्यणपि क्रियते॥
