---
index:  7.2.62
sutra:  उपदेशेऽत्वतः
vritti:  nyasa
---

अनजन्तार्थोऽयमारम्भः। `इयष्ठ` झ्र्`इयष्ट` इति पदमञ्जरीट इति। पूर्ववदभ्यासस्य सम्प्रसारम्, व्रश्चादिसूत्रेण (8.2.36) षत्वम्, ष्टुत्वम्। `चकर्षिथ` इति। `कृष विलेखने` (धा.पा.990)। भवत्ययमकारवान्, न तूपदेशे, किं तर्हि? पश्चाद्गुणे कृते।
उपदेशग्रहमिह शक्यमकर्त्तुम्, शक्यत एव हि `एकाच उपदेशे` (7.2.10) इत्यत उपदेशग्रहणमनुवर्त्तयितुम्? तत् क्रियते विस्पष्टार्थम्। असति तस्मिन्, पूर्वसूत्रे तस्यानुपयोगान्निवृत्तिं मन्यमानः `तासावत्वतः` इत्येवमपि कश्चित् प्रतिपद्येत। `रराधिथ` इति। `राध साध संसिद्धौ` (धा.पा.1262,1263)। `जिघृक्षति` इति। `सनि ग्रहगुहोश्च` (7.2.12) इतीट्प्रतिषेधाद्भवति नित्यानिट्, न तु तासौ, किं तर्हि? सचि।
`आनाञ्जथ` इति। `अन्जू `व्यक्तिभ्रक्षणादिषु` झ्र्`व्यक्तिमरषणकान्तिगतिषु`--धा।पा।ट (धा.पा.1458)। `अत आदेः` (7.4.70) इत्यभ्यासस्य दीर्घः, `तस्मान्नुङ् द्विहलः` (7.4.71) नुट्, भवत्ययं धातुरुपदेशेऽकारवान्, न तु तासौ नित्यानिट्; स्वरत्यादिसूत्रेण (7.2.44) विकल्पितेट्कत्वात्।।

