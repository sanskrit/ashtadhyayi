---
index:  7.4.4
sutra:  लोपः पिबतेरीच्चाभ्यासस्य
vritti:  nyasa
---

ह्रस्वत्वे प्राप्ते तदपवादः पिबतेर्लोपो विधौयते, ईकारश्चाभ्यासस्येति। उपधाधिकारादुपधाया एव। पर्यायेण लोपेकारौ मा भूताम्--इत्येवमर्थमध्यासग्रहणम्। `अपीप्यत्` इति। `पा पाने` (धा.पा.925), णिच्, `शाच्छासाह्वाव्यावेपाम्` (7.3.37) इति युक्। ननु च नित्यत्वात् परत्वाच्च पूर्वमुपधालोपे कृतेऽनच्कत्वाद् द्विर्वचनेन न भवितव्यम्? इत्यत आह--`उपधालोपे कृते` इत्यादि। सुबोधम्। पिब्रतेः श्तिपा निर्देशो यङ्लुग्निवृत्त्यर्थः--अपापयदिति। `पा रक्षणे` (धा.पा.1056, `पै ओवै शोषणे` (धा.पा.920,921)--इत्येतयोस्तु निवृत्त्यर्थः स नोपपद्यते; तत्र ह्योकस्य लुग्विकरणत्वादेव न भविष्यति, अपरस्य तु लाक्षणिकत्वात्।।

