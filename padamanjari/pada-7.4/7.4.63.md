---
index: 7.4.63
sutra: न कवतेर्यङि
vritti: padamanjari
---

 कवतेरित्यादि । ठ्कूङ् शब्देऽ इति तुदादिः, ठ्कु शब्देऽ इत्यदादिः, ठ्कुङ् खुङ्ऽ इति भूवादिः शब्दार्थ एव । तत्रासति विकरणनिर्देशे ठ्कोःऽ इत्यच्यमाने त्रयाणमपि ग्रहणं स्याद् । अथ तौदादिको दीर्घान्तः ? एवमपि द्वयोर्ग्रहणं स्यात् । न च निरनुबन्धकत्वादादादिकस्यैव ग्रहणम्; लुग्विकरणत्वात् । तस्माद्भौवादिकस्यैव यथा स्यादिति विकरणनिर्द्देशः ॥