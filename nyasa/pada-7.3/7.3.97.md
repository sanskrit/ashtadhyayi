---
index:  7.3.97
sutra:  बहुलं छन्दसि
vritti:  nyasa
---

`सर्वमाः` इति। अस्तेर्लङ्, पूर्ववदाट्, सियो हल्ङ्यादिलोपः (6.1.68), सकारस्य रुत्वविसर्जनीयो।
`गोभिरक्षाः प्रत्यञ्चमत्साः` इति। `क्षर सञ्चलने` (धा.पा.851), `त्सर च्छद्मगतो` (धा.पा.554) इन्ङ्यादिना (6.1.68) सिचो लोपः, `अतो ल्रान्तस्य` (7.2.2) इति वृद्धिः, पूर्ववद्धिसर्जनीयः। `अभैषीः` इति। `ञिभी भये` (धा.पा.1084), सिचि वृद्धिः।
अथाभैषीर्मा पुत्रकेत्यत्र कथमडागमः, यावता `न माङ्योगे` (6.4.74) इति प्रतिषिद्धोऽसौ, इह चाक्षाः, अत्सा इत्यत् सिच ईजागमः कस्मान्न भवति? इत्याह--`छाब्दसत्वात्` इत्यादि। अक्षाः, अतसा इत्यत्र चेडागमाभाव इति च्छान्दसत्वादिति प्रकृतेन सम्बन्धः।
`वा छन्दसि` इति वक्तव्ये बहुलग्रहमुत्तरार्थम्। उत्तरार्थतां चास्योत्तरत्र प्रतिपादपिष्यामः।।

