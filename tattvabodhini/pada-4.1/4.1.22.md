---
index:  4.1.22
vrittiindex:  427
sutra:  अपरिमाणबिस्ताचितकम्बल्येभ्यो न तद्धितलुकि
vritti:  tattvabodhini 
---

पञ्चा�ओति। नन्वत्र `द्विगो`रिति ङीब्माभूत्, ठगन्तत्वात्तु स्यादेव। न च `अपरिमाणे`ति निषेधस्यनिरवकाशतेति वाच्यम्, पञ्चानामजानां निमित्तं धनपतिसंयुक्तिः `पञ्चाजा` `पञ्चोष्ट्रे`त्यादौसावकाशत्वात्। तत्र हि `गोद्द्यचोऽसङ्ख्ये`ति यत्प्रत्ययस्य `अध्यर्धपूर्वे`त्यादिना लुगिति चेदत्राहुः--`ठको योऽकार` इति व्याख्यानाट्ठगन्तलक्षणो ङीब्नेति। द्विबिस्तेति। `सुवर्णबिस्तौ हेम्नोऽक्षे`इत्यमरः। `आचितो दश भाराः स्युः`। द्विकम्बल्येति। द्वाभ्यां कम्बल्याभ्यां क्रीता। कम्बल्यम्---ऊर्णापलशतम्। `कम्बलाच्च संज्ञाया`मिति यत्। ततः क्रीतार्थस्य ठञो लुक्। ह्यढकीति। द्वावाढकौ पचतीति विग्रहे `आढकाचितपात्रात्खोऽन्यतरस्याम्`, `द्विगोष्ठंश्चे`ति खठनौ विहितौ, ताभ्यां मुक्ते प्राग्वतीयष्ठञ्। तस्य `अध्यर्द्धे`ति लुक्। एतेन `द्द्याचिता`व्याख्याता। स्यादेतत्---`काण्डान्ता`दित्युत्तरसूत्रे `परितः सर्वतो येन मीयते तत्--परिमाणमाढककुडवादि, न तु परिच्छेदकमात्र`मिति मनोरमायां स्थितम्। तथा चाऽपरिमाणत्वादेव सिद्धे बिस्तादिग्रहणमिह व्यर्थं स्यात्। अत्राहुः--`उन्मानस्य निषेदे बिस्तादीनामेवे`ति नियमार्तं तद्ग्रहणं, तेन `द्विकार्षापणी``द्द्यक्षी`त्यादी सिध्यतीति।

