---
index:  3.2.158
sutra:  स्पृहिगृहिपतिदयिनिद्रातन्द्राश्रद्धाभ्य आलुच्
vritti:  nyasa
---

`चुरादावदन्ताः पठ्यन्ते` इति। तेनातो लोपे कृते `अचः परस्मिन् पूर्वविधौ`(1.1.57) स्थानिवद्भावाद्वृद्धिगुणौ न भवत इत्याभिप्रायः। एतेभ्यश्छन्दसि पूर्ववदिष्णुचि प्राप्ते द्रातेर्दधातेश्च किकिनोः प्राप्तयोरालुज्विधीयते। `स्पृहयालुः`इति। `अयामन्त` (6.4.55) इत्यादिना अयादेशः। `आलुचि` इत्यादि। शीङ गृह्यते। येन तच्छीङग्रहणं तत् पुनर्व्याख्यानमित्येतदुक्तं भवति। तद्व्याख्यानं कर्त्तव्यं येनालुचि विधातव्ये शीङोऽपि ग्रहणं भवति। तत्रेदं व्याख्यानम्--पूर्वसूत्रादिह चकारोऽनुवर्त्तते, स चानुक्तसमुच्चयार्थः, तेन शीङपि प्रकृतित्वेन गुह्यत इति।।

