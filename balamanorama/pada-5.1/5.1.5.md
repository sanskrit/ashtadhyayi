---
index:  5.1.5
vrittiindex:  1643
sutra:  तस्मै हितम्
vritti:  balamanorama 
---

तस्मै हितम्। असमिन्नर्थे चतुर्थ्यन्ताद्यथाविहितं प्रत्ययाः स्युः। वत्सीय इति। छे रूपम्। यो गोधुग्वत्सेभ्यः पयः शिष्ट्वा दोग्धि स एवमुच्यते। शङ्कव्यमिति। शङ्कवे हितमित्यर्थः। उवर्णान्तत्वाद्यत्। गव्यमिति। गोभ्यो हितं तृणादिकमित्यर्थः। गवादिलक्षणो यत्। हविष्यमिति। हविषे हितमित्यर्थः। हविःशब्दो गवादिः। `विभाषा हवि`रित्यत्र तु हविर्विशेषवाचिनामेव ग्रहणं, व्याख्यानात्।

