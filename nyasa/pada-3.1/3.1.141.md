---
index:  3.1.141
sutra:  श्याऽऽद्वयधास्रूसंस्रवतीणवसावहृलिहश्लिषश्वसश्च
vritti:  nyasa
---

`श्येङ गतौ` (धा.पा.963)। आदित्याकारान्तानां दाधाप्रभृतीनां ग्रहणम्। `व्यध ताडने` (धा.पा.1181), `स्रु गतौ` (धा.पा.940) आङ्पूर्वः, पुनः स एव संपूर्वः। `इण् गतौ` (धा.पा.1045) अतिपूर्वः,`षोऽन्तकर्मणि` (धा.पा.1147) अवपूर्वः। `हृञ् हरणे` (धा.पा.899) अवपूर्वः। `लिह आस्वादने` (धा.पा.1016), `श्लिष आलिङ्गने` (धा.पा.1186), `श्वस प्राणने` (धा.पा.1069)। अत्र ये सोपसर्गाः पठितास्तेभ्यः सोपसर्गेभ्य एव भवति; शेषेभ्यस्तु सोपसर्गेभ्यः, अनुपसर्गेभ्यश्च। `अनुपसर्गादिति निवृत्तम्` इति। पुनरुत्तरत्रानुपसर्गग्रहणात्। `बिभाषेति च` इति। निवृत्तमिति सम्बध्यते। विभाषाग्रहणं ह्यनुपसर्गेण सम्बद्धम्। अतस्तन्निवृत्तौ तस्यापि निवृत्तिर्भवति। `बाधकबाधनार्थम्` इति। `आतश्चोपसर्गे` (3.1.136) इति विशेषविहितत्वात् कः सामान्यविहितस्य णस्य बाधकः, ्तस्तद्बाधनार्थम्। अवश्यतेरप्युपादानस्यैतत् प्रयोजनं वेदितव्यम्। अथ वा-- उपसर्गनियमार्मथ तस्य ग्रहणम्, अवपूर्वादेव यथा स्यात्। `अवश्यायः` इति। `आतो युक्` (7.3.33)।।

