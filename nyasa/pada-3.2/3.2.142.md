---
index:  3.2.142
sutra:  सम्पृचानुरुधाङ्यमाङ्यसपरिसृसंसृजपरिदेविसंज्वरपरिक्षिपपरिरटपरिवदपरिदहपरिमुहदुषद्विषद्रुहदुहयुजाक्रीडविविचत्यजरजभजातिचरापचरामुषाभ्याहनश्च
vritti:  nyasa
---

`पृची सम्पर्के` (धा.पा.1462) सम्पूर्वः। `रुधिर् आवरणे` (धा.पा.1438) अनुपूर्वः;`यम उपरमे` (धा.पा.984), `यसु प्रयत्ने` (धा.पा.1210) आङपूर्वः,`सृज विसर्गे` (धा.पा.1178), `ज्वर रोगे` (धा.पा.776) सम्पूर्वः;`क्षिप प्रेरणे` (धा.पा.1285), `रट परिभाषणे` (धा.पा.297), `वद वक्ताव्यां वाचि` (धा.पा.1009), `दह भस्मीकरणे` (धा.पा.991), `मुह वैचित्त्ये` (धा.पा.1198) परिपूर्वः, `दुष वैकृत्ये` (धा.पा.1185), `द्विष अप्रीतौ` (धा.पा.1013), `द्रुह जीघांसायाम्` (धा.पा.1197),`दुह प्रपूरणे` (धा.पा.1014), `क्रीडृ विहारे` (धा.पा.350) आङपूर्वः, `विजिर् पृथग्भावे` (धा.पा.1094) विपूर्वः, `त्यज प्हानौ इत्येव-धा.पाफ् वयोहानौ` (धा.पा.986), `रञ्ज रागे` (धा.पा.999), `भज सेवायाम्` (धा.पा.998), `चर गत्यर्थ` (धा.पा.559) अतिपूर्वः, स एवानुपूर्वः, `मुष स्तेये` (धा.पा.1530) आङपूर्वः, `हन हिंसागत्योः` (धा.पा.1012) अभ्याङपूर्वः। शरे़षा वृत्तावेव निर्दिष्टाः। `न त्वदादिः`इति। `गृह्यते`इति सम्बध्यते। आदादिकः कस्मान्न गृह्यत इत्याह-- आदादिकस्तु लुग्विकरणः, तस्मात् स न गृह्यते। `परिदेविर्भ्वादिः` इति। `गृह्यते` इति सम्बन्धः। अथ परिदिव#े#ः क्रीडाद्यर्थस्य ण्यन्तस्य ग्रहणं कस्मान्न भवति ? अण्यन्तैरितरैः साहचर्यात्। `सामान्येन गृह्यते` इति। विशेषाभावात्। `द्वयोरपि ग्रहणम्` इति। तत एव हेतोः। `निपातनादनुनासिकलोपः` इति। `त्यजरज`इति सूत्रे निरनुनासिकस्योच्चारणमेव निपातनम्। `सम्पर्की` इति। लघूपधगुणः। `आयामी` इति। `अत उपधायाः` (7.2.116) इति वृद्धिः। `परिसारी` इति। अत्रापि `अचो ञ्णिति` (7.2.115) इति वृद्धिः। `अभ्याघाती` इति। पूर्ववद्घत्वतत्वे।।

