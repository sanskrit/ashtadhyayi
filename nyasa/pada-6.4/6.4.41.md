---
index:  6.4.41
sutra:  विङ्वनोरनुनासिकस्यात्
vritti:  nyasa
---

`अब्जाः` इति। अप्सु जायत इत्युपपदसमासः, पकारस्य जश्त्वम्--बकारः। `गोषा` इति। `षणु दाने` (धा.पा.1464) `विजवा` इति। `जन जनने` (धा.पा.1105), `जनी प्रादुर्भावे` (धा.पा.1149) इति वा। `अग्रेगाव` झ्र्`अग्रेजावा` इति काशिका पाठःट इति। `तत्पुरुषे कृति बहुलम्` (6.3.14) इति सप्तम्या अलुक्।
अथानुनासिकग्रहणं किमर्थम्, यावतानुदात्तोपदेशेत्यादेः (6.4.37) सूत्रादनुनासिकगरहणमनुवर्तत एव? इत्याह--`अनुनासकस्येति वर्तमाने`--इत्यादि। तद्धि प्रकृतमनुनासिकग्रहणमनुदात्तोपदेशग्रहणेन सम्बद्धम्, अतस्तदनुवृत्तौ तस्याप्यनुवृत्तिः स्यात्। तस्माददमन्यदनुनासिकग्रहणं क्रियते--अनुनासिकमात्रस्य यथा स्यात्। अथेह दीर्घोच्चारणं किमर्थम्? ह्रस्व एवोच्येत, ह्रस्वेऽपि कृते सत्यकः सवर्णे दीर्घत्वेन सिद्ध्यत्येव; `अतो गुणे` (6.1.97) पररूपत्त्वं प्राप्नोति, अतो न सिद्धयतीत्येतन्नाशङ्कनीयम्, अकारविधानसामर्थ्यात्; यदि हि `अतो गुणे` पररूपत्वं स्यात्, तदा प्रकृतं लोपग्रहणमेव विदध्यात् ततो ह्रस्व एव कर्तर्व्यः। नैतदस्ति; ह्रत्वे हि सति `घुण धूर्णने` (धा.पा.437) झ्र्`भ्रमणे`--धा।पा।ट इत्यस्माद्वनिपि विहिते `ध्वावा` इति न सिद्ध्येत्? ततो दीर्घस्यैव विधानं युक्तम्।।

