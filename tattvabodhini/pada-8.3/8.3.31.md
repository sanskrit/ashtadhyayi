---
index:  8.3.31
vrittiindex:  106
sutra:  शि तुक्
vritti:  tattvabodhini 
---

शि तुक्। `शी`ति सप्तमी पूर्वत्र कृतार्थाया `न` इति पञ्चम्याः षष्ठीं कल्पयतीत्याह--नस्येति। चलोप इति। `झरो झरी`त्यत्र सवर्णग्रहणसामर्थ्याद्यथासङ्ख्यं न प्रवर्तत इति भावः। सञ्छम्भुरिति। इह श्चुत्वतुकोरसिद्धत्वमाश्रित्य `नश्छवी`ति रुत्वं नाशङ्क्यं, छत्वस्याऽसिद्धत्वात्। चतुष्टयमिति। अत्र तुकः श्चुत्वे `चयो द्वितीयाः` इति पक्षे चस्य छत्वे शस्यापि छत्वविकल्पात्सञ्छ्?छम्भुः शञ्छ्शम्भुरिति रूपद्वयवृद्धिर्वोध्या। न च शस्य छत्वपक्षे शर्परत्वाऽभावात् `चयो द्वितीयाः-` इति पक्षे चस्य छो निति शङ्क्यम्, `शश्छोऽटी`ति छत्वस्याऽसिद्धत्वादित्याहुः।

