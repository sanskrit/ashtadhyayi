---
index:  4.1.95
vrittiindex:  1079
sutra:  अत इञ्
vritti:  balamanorama 
---

अत इञ्। प्रातिपदिकादित्यधिकृतमता विशेष्यते, तदन्तविधिः। तदाह--अदन्तं यत्प्रातिपदिकमिति। `तस्यापत्य`मित्यनुवृत्तं `समर्थानां प्रथमाद्वे`ति च। ततश्च प्रथमोच्चारिततच्छब्दबोधितात्प्रातिपदिकादिति लब्धं। सुबन्तात्द्धितोत्पत्तिरिति सिद्धान्तात्सुबन्तादिति लभ्यते। सुप्चेहोपस्थितत्वात्षष्ठ�एव विवक्षिता। तथा च षष्ठ�न्तात्प्रातिपदिकादिति लभ्यते। यद्यपि प्रातिपदिकं न षष्ठ�न्तं, प्रत्ययग्रहणपरिभाषया प्रकृतिप्रत्ययसमुदायस्यैव लाभात्। तथापि प्रातिपदिकप्रकृतिषष्ठ�न्तादित्यर्थो विवक्षितः। तदाह--तत्प्रकृतिकात्षष्ठ�न्तादिति। दाक्षिरिति। दक्षस्यापत्यमिति विग्रहः। इञ्। आदिवृद्धिः, `यस्येति चे`त्यकारलोपः। `प्रदीयतां दाशरथाय मैथिली`ति त्वार्षमिति `तस्यापत्य`मित्यत्र निरूपितम्। प्रातिपदिकग्रहणाऽननुवृत्तौ त्वदन्तात्षष्ठ�न्तादिति लभ्येत। तथा च दक्षयोरपत्यं दाक्षिरिति न सिध्येदिति भावः। 

