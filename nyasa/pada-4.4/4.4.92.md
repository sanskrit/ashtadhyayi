---
index:  4.4.92
sutra:  धर्मपथ्यर्थन्यायादनपेते
vritti:  nyasa
---

`निर्देशादेव पञ्चमी समर्थविभक्तिः` इति। यद्येवम्, `धुरो यड्ढकौ` (4.4.77) इत्येवमादावपि निर्देशादेव समर्थविभक्तिर्विज्ञेया ? नैष दोषः; तत्र हि द्वितीया समर्थविभक्तिः। एवं ज्ञानं स्यात्--- द्वितीयानुवृत्तिरपार्थिका स्यात्। इह तु न काचिद्विभक्तिरनुवर्त्तते, पञ्चमी च सूत्रे श्रूयते। तस्मात् सैव समर्थविभक्तिरनुकल्पयितुं युक्ता।। (4.4.92)

