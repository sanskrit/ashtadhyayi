---
index:  8.3.69
sutra:  वेश्च स्वनो भोजने
vritti:  nyasa
---

चकारः `अवात्` (8.3.68) इत्यस्यानुकर्षणार्थः। वेरुत्तरस्य स्वनतेरनादेशसकरत्वादप्राप्ते। अवशब्दात् पुनरनिणन्तत्वाच्चाप्राप्त एवेदमारभ्यते। `अभ्यबहारक्रियाविशेषोऽभिधीयते` इति। अनेन भोजनार्थतां दर्शयति। `विष्वणति` इति। सशब्दं भूङ्क्त इत्यर्थः। अनेकार्थत्वाद्धातूनां स्वनतिरत्राभ्यबहार क्रियाविशेषे वर्त्तते। `यत्र` इत्यादिना तमेव भोजनविशेषं दर्शयति।।

