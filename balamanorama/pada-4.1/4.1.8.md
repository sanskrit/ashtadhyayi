---
index:  4.1.8
vrittiindex:  451
sutra:  पादोऽन्यतरस्याम्
vritti:  balamanorama 
---

पादो। कृतसमासान्त इति। अन्तलोपात्मके समासान्ते कृते परिशिष्टः पाच्छशब्द इह गृह्यत इत्यर्थः। तदन्तादिति। पाच्छब्दान्तादित्यर्थः। `पाद` इति पञ्चम्यन्तेन `प्रातिपदिका`दित्यधिकृतस्य विशेषणादिति भावः। ङीब्वा स्यादिति। `ऋन्नेभ्यः` इत्यतस्तदनुवृत्तेरिति भावः। द्विपदीति। द्वौ पादौ यस्या इति बहुव्रीहिः। `सङ्ख्यासुपूर्वस्ये`ति पादशब्दान्तस्याऽकारस्य लोपः। ङीपि भत्वात् `पादः पत्`। द्विपदिति रूपम्। ङीबभावे तुद्विपादिति।

