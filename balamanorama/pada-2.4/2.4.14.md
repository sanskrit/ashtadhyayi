---
index:  2.4.14
vrittiindex:  908
sutra:  न दधिपयाअदीनि
vritti:  balamanorama 
---

न दधिपयाअदीनि। नैकवत्स्युरिति। एषां समाहारद्वन्द्वो नास्तीत्यर्थः। दधिपयसी इति। दधि च पयश्चेति विग्रहः। `जातिरप्राणिना`मिति नित्यमेकवत्त्वं प्राप्तं बाधित्वा व्यञ्जनद्वन्द्वात्वाद्विकल्पः प्राप्तः, सोऽपि न भवति। इध्माबर्हिषी इति। इध्मं च बर्हिश्चेति विग्रहः। दीर्घ इति। `इध्मशब्दस्ये`ति शेषः। ऋक्सामे इति। ऋक्च साम चेति विग्रहः। `अचतुरे`त्यादिनाऽच्समासान्तः। वाङ्मनसे इति। वाक्च मनश्चेति विग्रहः। पूर्ववत्समासान्तः। अत्र गणे `ब्राहृप्रजापती`इत्यादि पठितम्। `समाहारद्वन्द्व एवे`ति नियमप्रकरमेपि नानेन नियमस्यैव निषेधः, `ब्राहृप्रजापती` इत्यादौ नियमस्याऽप्राप्तेः। किंत्वेकवत्त्वस्यैव। तथाच `चार्थे` इति समाहारद्वन्द्वस्य निषेधः फलति। 

