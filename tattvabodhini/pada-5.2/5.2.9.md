---
index:  5.2.9
vrittiindex:  1377
sutra:  अनुपदसर्वान्नायानयं बद्धाभक्षयतिनेयेषु
vritti:  tattvabodhini 
---

अनुपदसर्वान्नायानयं। `बद्धाभक्षयती`त्यत्र निपातनातिङन्तेन सह द्वन्द्वः। द्वितीयान्तेभ्योऽनुपाददिभ्यो यथासङ्ख्यं बद्धादिष्वर्थेषु खः स्यात्। अनुरायाम इत्यादि। `यस्य चायामः`इति , यथार्थे--`ऽव्यय`मिति वा अव्ययीभाव इत्यर्थः। सर्वान्नीन इति। प्रकारकार्त्स्न्ये सर्वशब्दः। यान्यन्नानि लभ्यन्ते उष्णानि शीतलामि सरसानि वा सर्वाणि भक्षयतीत्यर्थः। `अयः---प्रदक्षिणगमनम्। अनयः---प्रसव्यगमनम्। प्रदक्षिणप्रसव्यगामिनां शाराणां यस्मिन्परैरसमावेशः सोऽयमयानः`इति काशिका। तं नेय इति। नयतेर्द्विकर्मकत्वादप्रधाने कर्मणि द्वितीया। आयानयीनः शारैति। `फलकशिरसि स्थित इत्यर्थः`इति काशिका।

