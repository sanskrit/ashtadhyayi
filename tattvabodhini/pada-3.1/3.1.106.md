---
index:  3.1.106
vrittiindex:  561
sutra:  वदः सुपि क्यप् च
vritti:  tattvabodhini 
---

वदः। सकर्मकत्वाद्भावे कृत्यप्रत्ययो दुर्लभः, `लः कर्मणि` इति सूत्र इव `तयोरेव` इत्यत्रापि सकर्मकेभ्यः कर्मणि, अकर्मकेभ्य एव भावे इति सिद्धान्तात्। अत आह----भाव इत्याकृष्यत इति। `भुवो भावे` इत्यत्राऽनुपसर्ग इत्यनुवर्तनात्, निरुपसर्गस्य भवतेरकर्मकत्वात् `तयोरेव कृत्ये` ति भावे कृत्यप्रत्ययसिद्धौ भावग्रहणस्य वैयथ्र्यशङ्कायां भावग्रहणमुत्तरार्थमिति भाष्ये स्थितम्। तद्भाष्यस्वारस्यग्रहिणां मतमाह--- कर्मणीति। अनुपसर्ग इति। सुपि किम् ?। `हनस्तोऽचिण्णलोः`घातः। अनुपसर्गे किम् ?। प्रघातः। भावे घञ्। 

