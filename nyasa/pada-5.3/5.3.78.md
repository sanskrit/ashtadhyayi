---
index:  5.3.78
sutra:  बह्वचो मनुष्यनाम्नष्ठज्वा
vritti:  nyasa
---

`देविकः` इति। `यज्ञिकः` इति। `ठाजावूर्ध्वं द्वितीयादचः` (5.3.83) इति दत्तशब्दस्य लोपे कृते `यस्येति च` (6.4.148) इत्यकारलोपः।
प्रत्युदाहरणे सर्वत्र क एव वेदितव्यः। `मद्रबाहुकः` इति। मद्रौ बाहू यस्य स मद्रबाहुः। नेदं मनुष्यनाम, किं तर्हि? विशेषणम्।
मनुष्यग्रहणं किमर्थम्? देवहस्तको हस्तीत्यत्र मा भूत्। नाम ग्रहणं किमर्थम्? मृगकः, मत्स्यक इत्यत्र मा भूत्।।

