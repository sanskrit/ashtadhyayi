---
index:  1.3.61
vrittiindex:  322
sutra:  म्रियतेर्लुङ्?लिङोश्च
vritti:  tattvabodhini 
---

म्रियतेर्लुङ्?लिङोश्च। चात् `शित` इति अनुकृष्यते। तदाह-- शितश्च प्रकृतिभूतादिति।तङिति। आत्मनेपदमित्यर्थः। तेन `म्रियमाण` इति सिद्धम्। स्वरार्थमिति। ` मा हि मृते` त्यत्र `तास्यनुदात्तेन्ङिददुपदेशाल्लसार्वधातुकमनुदात्त`मित्यनेन ङितः परस्य लादेशसार्वधातुकस्यानुदात्तत्वे कृते धातुरुदात्तः। ङित्त्वाऽभावे तु प्रत्ययस्योदात्तत्वे धातुरनुदात्तः स्यात्। न च सिज्लोपस्याऽसिद्धत्वान्ङितः परत्वं लसार्वधातुकस्य दुरुपपादमिति तस्य कथमनुदात्तता स्यादिति शङ्क्यम्, ङित्त्वसामर्थ्यात्सिज्लोस्याऽसिद्धत्वं नेति सुवचत्वात्। `अमृते`त्यत्राडागमस्यैवोदात्तत्वान्मृङो ङित्त्वस्य न किंचित्प्रयोजनमिति अण्निवारणाय `मा हि मृते` ति माङः प्रयोगः। `तिङ्ङतिङः` इति तिङन्तनिघातेऽपि ङित्त्वं व्यर्थमेव स्यादिति `हि` शब्दप्रयोगः। हि प्रयोगे तु `हि चे`त्यनेन तिङन्तनिघातनिषेधादिष्टस्वरः सिध्यतीति बोध्यम्। रि पि गतौ। परत्वाल्लघूपधगुणः स्यादित्याशङ्कायामाह--अन्तरङ्गत्वादिति। 

