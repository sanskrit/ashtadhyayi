---
index: 4.4.1
index_padded: 4.4.001

sutra: प्राग्वहतेष्ठक्
vritti: mahabhashyam
---

 प्राग्वहतेष्ठक् (1739) (ठकोऽधिकरणम्) (5556 संग्रहवार्तिकम्।। 1 ।।) - ठक्प्रकरणे तदाहेति माशब्दादिभ्य उपसंख्यानम् - (भाष्यम्) ठक्प्रकरणे तदाहेति माशब्दादिभ्य उपसंख्यानं कर्तव्यम्। माशब्दिकः, नैत्यशब्दिकः, कार्यशब्दिकः।। (5557 संग्रहवार्तिकम्।। 2 ।।) - आहौ प्रभूतादिभ्यः - (भाष्यम्) आहौ प्रभूतादिभ्यष्ठग्वक्तव्यः। प्रभूतमाह--प्राभूतिकः, पार्याप्तिकः।। (5558 संग्रहवार्तिकम्।। 3 ।।) - पृच्छतौ सुस्नातादिभ्यः - (भाष्यम्) पृच्छतौ सुस्नातादिभ्यष्ठग्वक्तव्यः। सौस्नातिकः, सौखरात्रिकः, सौखशायनिकः।। (5559 संग्रहवार्तिकम्।। 4 ।।) - गच्छतौ परदारादिभ्यः - (भाष्यम्) गच्छतौ परदारादिभ्यष्ठग्वक्तव्यः। पारदारिकः, गौरुतल्पिकः।। -4-4-9 आकर्षात् ष्ठल् (1747) (ष्ठल्प्रत्ययाधिकरणम्) (प्रत्ययानां षित्त्वनिर्द्धारणे भाष्यम्) ःथ्द्य;ह केषांचित्सांहितिकं षत्वम्, केषांचित्षिदर्थम्। तत्र न ज्ञायते केषां सांहितिकं षत्वम्, केषां षिदर्थमिति? तत्र किं न्याय्यम्? परिगणनं कर्तव्यम्।। (5560 परिगणनवार्तिकम्।। 1 ।।) - आकर्षात्पर्पादेर्भस्त्रादिभ्यः कुसीदसूत्राच्च। आवसथात्किसरादेः षितः षडेते ठगधिकारे - 