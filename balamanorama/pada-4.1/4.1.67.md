---
index: 4.1.67
index_padded: 4.1.067

sutra: बाह्वन्तात्‌ संज्ञायाम्
vritti: balamanorama
---

<<बाह्वन्तात् संज्ञायाम्>> - बाह्वन्तात्संज्ञायाम् । "ऊङुत" इत्यत ऊङित्यनुवर्तते, स्त्रियामित्यधिकृतं, प्रातिपदिकादिति च । तदाह — स्त्रियामूङ् स्यादिति । भद्रबाहूरिति । कस्याश्चित्संज्ञा । संज्ञायां किमिति । संज्ञायामित्येतत्किमर्थमिति प्रश्नः । वृत्तबहुरिति । वृत्तौ बाहू यस्या इति विग्रहः । स्त्रियामपि नोङ् ।