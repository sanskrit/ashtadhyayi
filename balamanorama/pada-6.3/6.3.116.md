---
index:  6.3.116
vrittiindex:  1022
sutra:  नहिवृतिवृषिब्यधिरुचिसहितनिषु क्वौ
vritti:  balamanorama 
---

नहिवृति। उपानदिति। `णह बन्धने` `णो नः` सम्पदादित्वात्कर्मणि क्विप्। उपनह्यते इत्युपानत्। पूर्वपदस्य दीर्घः। `नहो धः`। निवर्तते इति नीवृत्। `वृतु वर्तने` कर्तरि क्विप्, दीर्घः। प्रवर्षतीति प्रावृट्। `वृषु सेचने`क्विप्। दीर्घः। `नहो धः`। निवर्तते इति नीवृत्। `वृतु वर्तने` कर्तरि क्विप्, दीर्घः। प्रवर्षतीति प्रावृट्। `वृषु सेचने` क्विप्। दीर्घः। मर्माणि विध्यतदीति मर्मावित्। क्विप्। `ग्रहिज्ये`ति संप्रसारणम्। उपपदसमासः, सुब्लुक्, नलोपः, दीर्घः। निरोचते इचि नीरुक्, `रुच दीप्तौ`क्विप्, दीर्घः। ऋति सहते इति ऋतीषट्। `षह मर्षणे`क्विप्। दीर्घः, `हो ढः`, `सात्पदाद्योः` इति षत्वनिषेधे प्राप्ते `पूर्वपदा`दिति षत्वमिति हरदत्तः। सुषामादित्वादित्यपरे। परितनोतीति परीतत्। `तनु विस्तारे` क्विप्, `गमः क्वौ` इत्यत्र गमादीनामित्युपसङ्ख्यानादनुनासिकलोपः। तुक्, दीर्घः। अथ पटुरुक्, तिग्मरुगित्यादौ दीर्घमाशङ्क्याह विभाषेति। पटुरुगिति। पटु रोचत इति विग्रहः। उभयत्र कर्तरि क्विप्। पूर्वपदयोर्गतिकारकान्यतरत्वाऽभावान्न दीर्घः। व्यवस्थिविभाषाश्रयणे व्याख्यानमेव शरणम्।

