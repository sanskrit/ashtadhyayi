---
index:  8.3.2
vrittiindex:  135
sutra:  अत्रानुनासिकः पूर्वस्य तु वा
vritti:  balamanorama 
---

अत्रानुनासिक। `मतुवसौ रु सम्बुद्धौ` इति रुत्वविध्यनन्तरमिदं पठितम्। अतोऽत्रेत्यनेन रुप्रकरणे इत्यर्थो गम्यते। पूर्वत्वं च `रु` इत्यपेक्षया ज्ञेयम्, प्रकृत्वात्। तदाह--अत्रेति। उत्तरसूत्रे अनुनासिकाभावपक्षानुवादादेव विकल्पे सिद्धे `वा`ग्रहणं स्पष्टार्थम्। `परस्य नित्यं रुत्वं, पूर्वस्य तु अनुनासिकविकल्प` इति वैषम्यस्य सिद्धस्यैव द्योतनार्थस्तुशब्दोऽपि स्पाष्टार्थ एव। इदमेवाभिप्रेत्य मूले विवरणवाक्ये वाग्रहणं त्यक्तमिति प्रौढमनोरमायां मूलकृतैव उक्तम्। अनेन सूत्रेण `सर्` इत्यत्र सकारादकारोऽनुनासिकः। सँर्?स्कर्तेति स्थिते।

