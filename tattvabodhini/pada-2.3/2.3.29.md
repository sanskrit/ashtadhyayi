---
index:  2.3.29
vrittiindex:  527
sutra:  अन्यारादितरर्तेदिक्शब्दाञ्चूत्तरपदाजाहियुक्ते
vritti:  tattvabodhini 
---

अन्यो भिन्न इतरो वेति। न चैवं`घटः पटो ने`त्यत्रातिप्रसङ्गः, नञोऽपि भेदे शक्तत्वादिति वाच्यम्, निपातानां द्योकत्वमेव न तु वाचकत्वमित्युभ्युपगमात्#आ। आराद्वनादिति। इह `दूरान्तिकार्थैः षष्ठ�न्यतरस्याम्` इति प्राप्तम्। ऋते कृष्णादिति। कथं तर्हि `फलति पुरुषाराधनमृते` इति प्रयोग इति चेत्। प्रमादोऽयमिति हरदत्तः। अन्ये तु----`ततोऽन्यत्रापि दृश्यते` इतिं दृशिग्रहणाच्चैत्रं यावच्छीतमित्यादाविव ऋतेयोगे द्वितीयाऽपि साधुरित्याहुः। अस्मिन् व्याख्याने `ऋते द्वितीया च` इति चान्द्रसूत्रमनुकूलम्। दिशि दृष्ट इति। `रुढये` ति शेषः। तेनैन्द्यादयो नात्र गृह्यन्ते। नन्वेवं ककुबादिग्रहणप्रसङ्ग इति चेत्। अत्राहुः---अन्यतरसाहचार्याव्द्याख्यानाद्वा दिग्भिन्नेर्थे यो न दृष्टः सोऽत्र गृह्यत इति। दिक्शब्दत्वेऽपीति। यद्यपि अदिक्शब्दोऽप्यञ्चूत्तरपदमस्ति सध्य्रङित्यादिः, तथापि दिक्शब्दसाहचर्यादञ्चूत्तरपदेन प्रागित्यादिदिक्शब्द एव गृह्यते। तेन सध्य्रङ् देवदत्तेनेत्यत्र नातिप्रसङ्ग इति भावः। दक्षिणा ग्रानादिति। दिक्शब्दत्वेनैव सिद्धे आजाहिग्रहणं चिन्त्यप्रयोजनमित्याहुः। प्रभृतियोग ति। प्रभृत्यर्थेर्योग इत्यर्थः। तथा च `कार्तिक्या प्रभृति` इति भाष्यं विवृण्वता कैयटेन `तत आरभ्य इत्यर्थ` इति प्रयुक्तम्। ग्रामाद्बहिरिति। `ज्ञापकसिद्धं न सर्वत्र`। तेन `करस्य करभो बहिः` इति सिद्धम्।

