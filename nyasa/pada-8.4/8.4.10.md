---
index:  8.4.10
sutra:  वा भावकरणयोः
vritti:  nyasa
---

आदेशार्थोऽयमारम्भः। `क्षीरपाणम्` इति। पीतिः=पानम्, `नपुंसके भादे क्तः` (3.3.114) इत्यनुवर्त्तमाने `ल्युट् च` (3.3.115) इति ल्युट्प्रत्ययः। `क्षीरपाणः कंसः` इति। पोयतेऽनेनेति पानः, `करणाधिकरणयोश्च` (3.3.117) इति ल्युट्।
`वाप्रकरणे` इत्यादि। उपसंख्यानशब्दस्य चेह प्रतिपादनमर्थः। अस्मिन् वाप्रकरणे गिरिनदीप्रभृतीनां यो नकारस्तस्य णत्वप्रतिपादनं कर्त्तव्यमित्यर्थः। तत्रेदं प्रतिपादनम्--उत्तरसूत्रेऽनुक्तसमुच्चयार्थश्चकारः। तेन गिरिनदीप्रभृतीनां यो नकारस्तस्य णत्वं वा भविष्यतीति।।

