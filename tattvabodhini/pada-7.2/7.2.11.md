---
index:  7.2.11
vrittiindex:  190
sutra:  श्र्युकः क्किति
vritti:  tattvabodhini 
---

श्र्युकः किति। `एकाच उपदेशे` इत्यत एकाच इत्यनुवर्तते। तच्च उको विशेषणमित्याह-- एकाच उगन्तादिति। श्रितः। श्रितवान्?। श्रित्वा। भूतः। भूत्वा। भूतिः। गित्युदाहरणं-- भूष्णुः। `ग्लाजिस्थश्चे`ति ग्स्नुः। स च गिद्भवति न कित्। स्थास्नुरित्यत्र `घुमास्थे`तीत्त्वप्रसङ्गात्। एकाच इति किम् ?। जागरितः। जागरितवान्। ऊर्णोतेस्तु नुवद्भावे--ऊर्णुतः। ऊर्णुतवानिति सिध्यति। उगन्तात्किम् ?। शयितः। शयितवान्। पुरस्तादित्यादि। `आर्द्धधातुकस्येड्वलादे`रित्यादि विधिकाण्डात्प्रागेव `नेज्वशि कृती`त्यादिप्रतिषेधकाण्डारम्भसामर्थ्यादित्यर्थः। निषेधे प्राप्ते इति। स्वृतः। सूतः। धूत इत्यादौ यथेति भावः। सृ गतौ। सरति। सरिष्यति।

