---
index:  1.1.20
vrittiindex:  210
sutra:  दाधाघ्वदाप्
vritti:  balamanorama 
---

आशीर्लिङि घुसंज्ञाकार्यं वक्ष्यन्घुसंज्ञां दर्शयति-- दाधाघ्वदाप्। `दे`त्यनेन स्वाभाविकाऽऽकारान्तयोः `डु दाञ् दाने` `दाण् दाने` इत्यनयोः, कृतात्वयोः `दो अवखण्डने` `देङ् रक्षणे` इत्यनयोर्लाक्षणिकयोश्च, `धे` त्यनेन स्वाभाविकाकारान्तस्य `डु धाञ् धारणपोषणयो`रित्यस्य, लाक्षणिकस्य `धेट् पाने` इत्यस्य च ग्रहणम्। `गामादाग्रहणेष्वविशेषः` इति परिभाषाबलात्तत्र दाग्रहणेन धारूपस्यापि ग्रहणाच्च। अत एव `दो दद्धो`रित्त्र धेण्निवृत्त्यर्थं दाग्रहणमर्थवत्, दधातेर्हिभावविधानादेव निवृत्तिसिद्धेः। तदाह--दारूपा धारूपाश्चेति।

