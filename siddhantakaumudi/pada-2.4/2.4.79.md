---
index: 2.4.79
sutra: तनादिभ्यस्तथासोः
vritti: siddhantakaumudi
vrittiindex: 2547
---

॥ अथ तिङन्ततनादिप्रकरणम्‌ ॥	अथ सप्त स्वरितेतः ।{$ {!1464 तनु!} विस्तारे$} । तनादिकृञ्भ्य उः {*2466*} । तनोति । तन्वः-तनुवः । तनुते । ततान । तेने । तनु । अतनीत्‌-अतानीत्‌ ।

 तनादेः सिचो वा लुक् स्यात्तथासोः परतः । थासा साहचर्यादेकवचनं तशब्दो गृह्यते । तेनेह न । यूयमतनिष्ट । अनुदात्तोपदेश---<{2428}> इत्यनुनासिकलोपः । तङि । अतत । अतनिष्ट । अतथाः । अतनिष्ठाः ।{$ {!1465 षणु!} दाने$} । सनोति । सनुते । ये विभाषा <{2319}> । सायात् । सन्यात् । जनसन--<{2504}>इत्यात्वम् । असात । असनिष्ट । असाथाः । असनिष्ठाः ।{$ {!1466 क्षणु!} हिंसायाम्$} । क्षणोति । क्षणुते । ह्मयन्त--<{2299}> इति न वृद्धिः । अक्षणीत् । अक्षत । अक्षणिष्ट । अक्षथाः । अक्षणिष्ठाः ।{$ {!1467 क्षिणु!} च$} । उप्रत्ययनिमित्तो लघूपधगुणः । [(परिभाषा - ) संज्ञापूर्वको विधिरनित्यः] इति न भवतीत्यात्रेयादयः । भवत्येवेत्यन्ये । क्षिणोति । क्षेणोति । क्षेणितासि । क्षेणितासे । अक्षेणीत् । अक्षित । अक्षेणिष्ट ।{$ {!1468 ऋणु!} गतौ ऋणोति$} । अर्णोति । अर्णुतः । अर्ण्वन्ति । आनर्ण । आनृणे । अर्णितासे । आर्णीत् । आर्त । आर्णिष्ट । आर्थाः । आर्णिष्ठाः ।{$ {!1469 तृणु!} अदने$} । तृणोति । तर्णोति । तृणुते ।{$ {!1470 घृणु!} दीप्तौ$} । जघर्ण । जघृणे ॥	अथ द्वावनुदात्तेतौ ॥{$ {!1471 वनु!} याचने$} । वनुते । ववने । चान्द्रमते परस्मैपदी । वनोति । ववान ।{$ {!1472 मनु!} अवबोधने$} । मनुते । मेने ।{$ {!1473 डुकृञ्!} करणे$} । करोति । अत उत्सार्वधातुके <{2467}> कुरुतः । यण् । न भकुर्छुराम् <{1629}> इति न दीर्घः । कुर्वन्ति ॥