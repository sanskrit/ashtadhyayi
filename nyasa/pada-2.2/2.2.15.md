---
index:  2.2.15
sutra:  तृजकाभ्यां कर्त्तरि
vritti:  nyasa
---

भवतः शायिकेत्यादौ भावे `पर्यायार्हणोत्पत्तिषु ण्वुच्`(3.3.111) भवतीति ` कर्तृकर्मणो कृति` (2.3.65) इति कर्त्तरि षष्ठी। तृचा योगे कर्त्तरि षष्ठी नास्ति, तेनैव कर्त्तृरभिहितत्वात्। तर्हि किमर्थं तृचो ग्रहणमित्याह-- `तस्मत्` इत्यादि। `इक्षुभक्षिकां मे धारयति` इति। पूर्ववण्ण्युच्। अत्रेक्षुशब्दात् कृद्योगे कर्मणि षष्ठी। `मे`इति कर्त्तरि षष्ठी कृद्योगैव। `उभयप्राप्तौ कर्मणि` (2.3.66) इत्यत्र न प्रवर्तते; `अकाकारयोः प्रतिषेधः` (वा.143) इति वचनात्।।

