---
index:  3.2.178
vrittiindex:  960
sutra:  अन्येभ्योऽपि दृश्यते
vritti:  balamanorama 
---

अन्येभ्योऽपि। क्विबिति। शेषपूरणमिदम्। `भ्राजभासे`त्यादिसूत्रोपात्तापेक्षया अन्येभ्योऽपि धातुभ्यस्तच्छीलादिषु कर्तृषु क्विप् दृश्यते इत्यर्थः। विध्यन्तरेति। विधीयते इति विधिः = कार्यं। कार्यान्तरोपसङ्ग्रहार्थमित्यर्थः। तदेव दर्शयति-- क्वचिद्दीर्घ इत्यादि। कक्विब्वचीत्यादिनेति। `क्विब्वचिप्रच्छ्यायतस्तुकटप्रुजुश्रीणां दीर्घोऽसंप्रसारणं चे`त्यौणादिकसूत्रेणेत्यर्थः। तृना बाधा मा भूदिति। वासरूपविधिस्तु ताच्छीलिकेषु नेति भावः। वागिति। वचधातोः क्विप्, वचनादुपधाया दीर्घः, `वचिस्वपी`ति संप्रसारणाऽभावश्च। एवं कटप्रूरित्यत्र दीर्घः। प्राडिति। वचनान्न संप्रसारणम्। जुरुक्त इति। `भ्राजभासेत्यत्रे`ति शेषः। अतोऽत्र तद्ग्रहमं मा?सत्विति भावः। श्रीरिति। श्रिञः क्विपि दीर्घः। द्युतीति। `द्युतिगमिजुहोत्यादिनां द्वित्वं क्विप्चे`ति वाच्यमित्यर्थः। `पूर्वोऽभ्यासः` इत्यतर् षाष्ठद्विर्वचन एव पूर्वखण्डस्याऽभ्याससंज्ञावचनादाह-- दृशिग्रहणादिति। `अन्येब्योऽपि दृश्यते` इत्यत्रेत्यर्थः। ततश्चाऽभ्यासकार्यं हालदिशेषादीति भावः। दिद्युदिति। `द्युतिस्वाप्यो`रिति संप्रसारणम्। जगदिति। गमेः क्विप् `गमः क्वौ` इत#इ मलोपे तुक्। जुहोतेर्दीर्घश्चेति। वार्तिकमिदम्। चात्क्विब्द्वित्वे। ह्रस्वश्चेति। वार्तिकमिदम्। ददृदिति। ह्रस्वे कृते तुक्। ध्यायते। वार्तिकमिदम्। चात्क्विप्। धीरिति। ध्यैधातोः क्वनिपि संप्रासरणे पूर्वरूपे `हलः` इति दीर्घ इति भावः। अत्र `ध्यायतेः संप्रसारमं चे`त्युणादिषु पठितत्वादिदं वार्तिकं माऽस्त्वित्याहुः। वस्तुतस्तु उणादिसूत्राणि न पाणिनीयानि किन्तु ऋष्यन्तरप्रणीतानीति वक्ष्यते अतो न पौरनुक्त्यशङ्का। 

