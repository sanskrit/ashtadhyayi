---
index:  6.2.183
sutra:  प्रादस्वाङ्गं संज्ञायाम्
vritti:  nyasa
---

`प्रकोष्ठम्` इति। `उषिकुषिगार्तिभ्यस्थन्` (द.उ.6.29) इति कुषेस्थन्। तेन क्रोष्ठशब्द आद्युदात्तः। `प्रगृहम्` इति। `गेहि कः` (3.1.144) इति कप्रत्ययः। तेन गृहमन्तोदात्तम्। `प्रद्वारम् इति। `नब्विषयस्यानिसन्तस्य` (फि.सू.2.26) इति द्वारमाद्युदात्तम्। `प्रपदम्` इति। पदं द्वारवदेवाद्यटुदात्तम्। `प्रहस्तम्` इति। `हसिमृग्रिण्वमिदमि` (द.उ.6.7) इत्यादिना हसेस्तन्। तेन हस्तशब्द आद्युदात्तः।।

