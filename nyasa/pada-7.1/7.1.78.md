---
index:  7.1.78
sutra:  नाभ्यस्तच्छतुः
vritti:  nyasa
---

`उदत्त, ददत्तौ` इति। `श्नभ्यस्तयोरात्तः` (6.4.112) इत्याकारलोपः। अक्षितिजागर्त्त्याः `जक्षित्यादयः षट्` (6.1.6) इत्यभ्यस्तसंज्ञा।
कथं पुनरयं नुमः प्रतिषेधो विज्ञायते, यावता `अनन्तस्य विधिर्वा भवति प्रतिषेधो षा` (व्या.प.19) इतीकारस्य प्रतिषेधो युक्तः? इत्याह--`शतुरनन्तरः` इत्यादि। लक्षणान्तरेण विहितस्य प्रतषेधो भवति, न तु शतुरनन्तर ईकारः केनचिद्विहितः। अङ्गस्येति वर्त्तते, न च नुमोऽन्यत् कार्यं शतुः सम्भवति। अतः सामर्थ्याद्व्य वहितस्यापि `उगिवचाम्` (7.1.70) इति नुमः प्रतिषेधो विज्ञायत इति।।

