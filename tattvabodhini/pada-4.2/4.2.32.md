---
index:  4.2.32
vrittiindex:  999
sutra:  द्यावापृथिवीशुनासीरमरुत्वदग्नीषोमवास्तोष्पतिगृहमेधाच्छ च
vritti:  tattvabodhini 
---

द्यावापृ। अण्ण्यञोरपवादः। शुनासीरीयमिति। शुनश्च सूरश्चेति द्वन्देव'देवताद्वन्द्वि चे'त्यानङ्। शुनो--वायुः, सीरः--आदित्य इति वृत्तिकृत्। हरदत्तस्तु सुनासीरशब्द इन्द्रस्य गुणवाचीत्यन्ये मन्यन्त इत्याह। तथा च मन्त्रः--`इन्द्रं वयं सुनासीरमस्मिन्यज्ञे हवामहे`इति। मरुतोऽस्य सन्तीति मरुत्वानिन्द्रः, मरुत्वतीयं। मरुत्वत्यम्। अग्निषोमीयम्। `ईदग्नेः सोमवरुणयोः`। वास्तुनः पतिः वास्तोष्पतिः। इहैव सूत्रे निपातनात्साधुः। `वेश्मभूर्वास्तुरस्त्रियाम्`। वास्तोष्पतीयं वास्तोष्पत्यम्। गृहमेधीयं। गृहमेध्यम्। गृहमेधशब्दोऽकारान्तः। तथा च आ�आलायनः---`मरुभ्द्यो गृहमेधेभ्यः`इति।

