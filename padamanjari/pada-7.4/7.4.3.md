---
index:  7.4.3
sutra:  भ्राजभासभाषदीपजीवमीलपीजामन्यतरस्याम्
vritti:  padamanjari
---

`भ्राज दीप्तौ`, `भासृ दीप्तौ`, `भाष व्यक्तायां वाचि` भौवादिकाः; `दीपि दीप्तौ`, दैवादिकः, सर्वेऽनुदात्तेतः; `जीव प्राणधारणे` भौवादिकः; `मील निमेषणे`, `पीड अवबाधने`---चुरादी ।
भ्राजभासोरित्यादि । अवश्यमनयोरनुदात्तोऽनुबन्ध आसङ्क्तव्यः, ऋकारानुरोधस्त्वपाणिनीय इत्युच्यते । ऋकारानुबन्धे प्राप्ते विभाषा, वर्णान्तरे त्वप्राप्ते विभाषेति । ऋकारानुरोधे फलविशेषाभावादपाणिनीयत्वम् ।
काण्यादीनामिति । काणिवाणिराणिहेठिलोपिप्रभृतयः काण्यादयः । आदिशब्दः । प्रकारे ।।
