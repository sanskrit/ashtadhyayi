---
index:  4.3.155
vrittiindex:  1512
sutra:  ञितश्च तत्प्रत्ययात्
vritti:  balamanorama 
---

ञितश्च तत्प्रत्ययात्। तयोः= विकारावयवयोः प्रत्ययः-तत्प्रत्ययः। तदाह--ञिद्य इति। तयोरेवेति। विकारावयवयोरेवेत्यर्थः। शामीलस्येति। शम्या विकारोऽवयवो वा शामीलम्। `शम्याः ष्यञ्`। शामीलस्य विकारोऽवयवो वेत्यर्थे अञि शामीलमिति भवतीत्यर्थः। `नित्यं वृद्धे`ति मयटोऽपवादः। दाधित्थमिति। दधित्थस्य विकारोऽवयवो वा दाधित्थम्। अनुदात्तादित्वादञ्। दाधित्थस्य विकारो दाधित्थम्। मयडपवादोऽञ्। बैल्वमयमिति। `बिस्वादिभ्यो`णिति बिल्वशब्दादणि बैल्वः। तस्य विकार इत्यर्थे मयडेव, न त्वञ्। अणो ञित्त्वाऽभावादिति भावः। भाष्ये तु `विकारावयवप्रत्ययान्तात्पुनस्तत्प्रत्यया अनभिधानान्ने`त्याश्रित्या सूत्रमिदं प्रत्याख्यातम्। 

