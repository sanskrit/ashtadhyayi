---
index:  7.2.17
vrittiindex:  861
sutra:  विभाषा भावादिकर्मणोः
vritti:  balamanorama 
---

विभाषा भावादिकर्मणोः। आदितो निष्ठाया इड्वेति। `आदितश्चे`त्यत आदित इति, `�आईदितः` इत्यतो निष्ठाग्रहणं , `नेड्वशी`त्यतो नेति चानुवर्तते इति भावः। निषेधस्य वैकल्पिकत्वात्पक्षे इडभ्यनुज्ञायते। प्रस्वेदितश्चैत्र इति। चैत्रकर्तृका आरभ्यमाणप्रस्वेदनक्रियेत्यर्थः। ञीद्भिरिति। ञिरिद्येषां ते ञीतः, तैर्मिदिप्रभृतिभिरिति तदर्थः। स विषयः कित्त्वप्रतिषेधस्येति बोध्यम्। स्विद्यतेस्त्विति। `ञि ष्विदा गात्रप्रक्षरणे` इति दैवादिकस्यैव कित्त्वनिषेधविधौ ग्रहणमित्यर्थः। स्विदित इति। `विभाषा भावे`ति पक्षे इट्। कित्त्वनिषेधविधौ स्विद्यतेर्ग्रहणाऽभावात्कित्त्वान्न गुण-। अत्र स्विदादीनाम् `आदितश्चेति इट् प्रतिषिध्यते। भावादिकर्मणोस्तु पक्षे इट्। 

