---
index:  2.4.84
vrittiindex:  575
sutra:  तृतीयासप्तम्योर्बहुलम्
vritti:  tattvabodhini 
---

अपदिशमिति। पञ्चमीव्यतिरिक्तविभक्तीनामुदाहरणमिदम्। पञ्चम्यास्तु अपदिशादित्युदाहार्यम्। विभक्तौ तावदिति। तावच्छब्दः क्रमार्थः। लौकिकं विग्रहवाक्यं प्रदर्शयति--हराविति। प्राचा तु `हरौ अधिकृत्ये`ति विगृहितं, तदसत्। अधिहरीत्यत्र अधिकृत्येत्यर्थस्याऽप्रतीतेः। हरि ङीति। अलौकिके ङिशब्दस्यैव प्रवेश उचितः, `अन्तरङ्गानपि---`इति न्यायात्। अन्यथा ङेरौत्त्वे कृते अधिहरीति समासे हरिशब्देकारो दुर्लभः स्यादिति भावः। इह`हरावधी`ति स्थिते'इति प्राचोक्तमुपेक्षितं, नित्यसमासेषु अस्वपदविग्रहस्यैवोचितत्वात्। अभिहितेऽपीति। द्योतितेऽपीत्यर्थः। वचनसामथ्र्यादिति। `सुपे`त्यनुवर्त्त्य सुबन्तेन समासविधानसामथ्र्यात्सप्तमी स्यादेवेति भावः। नन्वभिहितेऽधिकरणे `प्रतिपदिकार्थमात्रे`ति प्रथमैव स्यान्न तु सप्तमीति चेत्। अत्राहुः--अचीत्यस्य सुबन्तेन समासस्यावश्यकत्वेऽधिशब्दद्योत्यादिकरणार्थवाचकविभाक्तेरेवेह स्वीकर्तुमुचितत्वादिति। यत्तु प्रसादकृता व्याख्यातं--`तिङ्कृत्तद्धितसमासैरिति परिगणनादधिनाऽभिहितेऽपि सप्तमी स्यादेवे`तिष। तन्न। परिगनस्याकरे प्रत्याख्यातत्वात्। `कर्मणि द्वितीया`इति सूत्रे स्वयमपि तथैवोक्तत्वात्। `क्रमादमुं नारद इत्यबोधि सः` इति प्रयोगविरोधाच्च। अत्र व्याचक्षते---`वचनग्रहणं विभक्त्यादिभिः प्रत्येकं संबध्यते`, `साकल्यान्तेषु`इत्येव वक्तव्ये वचनग्रहणात्। एवं च तत्सामथ्र्याद्विङक्त्यर्थमात्र वृत्तेरव्ययस्येह ग्रहणम्। तेन वृक्षस्योपरि वृक्षस्य पुर इत्यत्र समासो न भवति। उपर्यादयो हि दिग्देशकालेष्वपि वर्तन्ते, न तु विभक्त्यर्थमात्रे। अतएव `क्रमादमुं नारद इत्यूबोधि सः` इत्यादौ नातिप्रसङ्गः, इतिशब्दस्य सर्वनामवत्प्रकृतपरामर्शकत्वेन कर्मत्वमात्रनभिधायकत्वात्। एवं च विभक्तिशब्दं प्रायुङ्क्त'ति। अन्ये तु---`लाघवात् `ङिसमीपसमृद्धी`ति वक्तव्ये विभक्तिग्रहणाद्विभक्तिशब्दो न सप्तम्यां पर्यवस्यति। ततश्च कर्मत्वमात्रद्योतकतायाम् `इतिनारद`मिति समासो भवत्येव'इत्याहुः।

