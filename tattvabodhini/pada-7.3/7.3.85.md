---
index:  7.3.85
vrittiindex:  270
sutra:  जाग्रोऽविचिण्णल्ङित्सु
vritti:  tattvabodhini 
---

जाग्रोऽविचिण्णल्। ङिद्भ्योऽन्यस्मिन्निति। जागृविः। विशब्देन वादिप्रत्ययो गृह्यते। `इकारस्तूच्चारणार्थ` इति वदतां मते क्वसावपि न भवति। जजागृवान्। जजागृवांसौ। चिण्- अजागारि। णल्- जजागार। ङित्--जागृतः। जागृथः। वृद्धिविषये इति। ण्वुलि-- जागरकः। घञि-- जागरः। णिचि-- जागरयति। नचैतेषु गुणे कृतेऽपि `अत उपधायाः` इति वृद्धिः स्यादिति वाच्यं, गुणविधेश्चिण्णल्प्रतिषेधस्य चाऽऽनर्थक्यापत्तेः। 

