---
index: 4.1.25
index_padded: 4.1.025

sutra: बहुव्रीहेरूधसो ङीष्।
vritti: mahabhashyam
---

 बहुव्रीहेरूधसो ङीष् (1295) (ङीषधिकरणम्) (5151 पूर्वपक्षवार्तिकम्।। 1 ।।) - ःढ़द्य;धसो नकारो लिङ्गाधिकारे - (भाष्यम्) ःढ़द्य;धसो नकारो लिङ्गाधिकारे वक्तव्यः। ःथ्द्य;ह मा भूत्--महोधाः पर्जन्य ःथ्द्य;ति।। (5152 सिद्धान्तवार्तिकम्।। 2 ।।) - न वा समासान्ताधिकारे स्त्रीग्रहणात् - (भाष्यम्) न वा लिङ्गाधिकारे नकारः कर्तव्यः। किं कारणम्? समासान्ताधिकारे स्त्रीग्रहणात्--समासान्ताधिकार एव स्त्रीग्रहणं कर्तव्यम्।। (5153 सिद्धान्तसाधकवार्तिकम्।। 3 ।। ) - ःथ्द्य;तरथा हि कब्विधिप्रसङ्गः - (भाष्यम्) ःथ्द्य;तरथा हि कब्विधिः प्रसज्येत।। कस्यां पुनरवस्थायां कप्प्राप्नोति? प्राक् ङीषुत्पत्तेः।। प्राक्तावन्न प्राप्नोति। किं कारणम्? न हि ङीष्विभाषा।। उत्पन्ने तर्हि ङीषि प्राप्नोति।। उत्पन्ने चापि न प्राप्नोति। किं कारणम्? नद्यन्तानां यो बहुव्रीहिरित्येवं तत्। न चैष नद्यन्तानां बहुव्रीहिः।। प्रागेव तर्हि प्राप्नोति। ननु चोक्तं न हि ङीष्विभाषेति। यद्यपि न ङीष्विभाषा, कप् तु विभाषा।। कपोऽवकाशः--अन्यो बहुव्रीहिः--अयवकः, अव्रीहिकः। ङीषोऽवकाशः--विभाषा कब्, यदा न कप् सोऽवकाशः--कुण्डोध्नी, घटोध्नी। कप्प्रसङ्ग उभयं प्राप्नोति, परत्वात्कप्स्यात्। (सिद्धान्तभाष्यम्) तस्मात्सुष्ठूच्यते--न वा समासान्ताधिकारे स्त्रीग्रहणादितरथा हि कब्विधिप्रसङ्ग ःथ्द्य;ति।। 