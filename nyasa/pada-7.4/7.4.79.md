---
index:  7.4.79
sutra:  सन्यतः
vritti:  nyasa
---

`पिपक्षति` इत्यादि। पचियज्यो रूपे। `पिपासति` इति। पातेः, पिबतेर्वा।

`लुलूषति` इति। `लूञ् छेदने` (धा.पा.1483)। `इको झल्` (1.2.9) इति कित्त्वाद्गुणाभावः। `सनि ग्रहगुहोश्च` (7.2.12) इतीट्प्रतिषेधः। तपरकरणं किमर्थम्? पापच्यतेः सन् पापचिषत इत्यत्र मा भूत्। किं पुनः कारणमत्र ह्रस्वो न भवति? दीर्घविधानसामर्थ्यात्। यदि `सनि योऽभ्यासः` इत्येवं विज्ञायेत, झ्र्विज्ञायते-प्रा.मु. पाठःट ततो मुखसुखार्थम्।।

