---
index:  8.2.81
vrittiindex:  390
sutra:  एत ईद्बहुवचने
vritti:  tattvabodhini 
---

एत ईद्बहुवचने। परिभाषिकस्य बहुवचनस्य ग्रहणे `अमीभि रित्यादिसिद्धावपि जसु `अमी ति न सिध्येत्। न ह्यत्र एकारस्य बहुवचनपरताऽस्र्ति। अतो व्याचष्टे--बह्वार्थोक्ताविति। विभक्तिकार्य प्रागिति। `त्यदादीनामः`इत्यादिसपादसप्ताध्यायीं प्रति `अदसोऽसे`रिति त्रैपादिकसास्त्रस्याऽसिद्धत्वात्, अकृते विभक्तिकार्ये सान्तत्वादुत्वमत्वयोरप्रवृत्तेश्चेति भावः। यदि तु `पूर्वत्रासिद्ध`मित्यत्र कार्याऽसिद्धत्वमिष्येत, तर्हि `अमू``अमु`मित्यादि न सिद्ध्येत्। त्यदाद्यत्वे कृते पररूपात्प्रागेवोत्वमत्वयोः कृतयोः पश्चान्मुत्वकार्यस्याऽसिद्धतया `अतो गुणे`इति पररूपे `अमौ`इत्यादि रूपसिद्धिपर्सङ्गात्। किंच चर्म वस्ते `चर्मवः`, सुष्टु वस्ते `सुवः`। अत्र परत्वात्स्कोरिति सलोपे तस्याऽसिद्धत्वा4द्धल्ह्यादिलोपे उक्तरूपं न सिध्यतीति कार्यऽसिद्धि पक्षो हेय एव। अत्र वदन्ति--`सपादसप्ताध्याय्यां विहितं कार्यं प्रति त्रिपाद्यां विहितमसिद्ध`मिति प्रक्रियाग्रन्थोक्तकार्याऽसिद्धिपक्षे `मनोरथः` `अमु`मित्यादि न सिद्ध्येदिति केचुत्। तन्न। प्रक्तियाग्रन्थोक्तेर्हि कार्य प्रति--कार्ये कर्तव्ये, असिद्धं--पूर्वमेव न जातमित्यर्थः। शस्त्राऽसिद्धत्वेऽप्येवमेव फलितोऽर्थः। तदुक्तं कैयटेन---`यच्छास्त्रमुच्चारितं तस्याऽसिद्धत्वमशक्यं कर्तुमित्यसिद्धवचनादतिदेश आश्रीयते`इति। तथा चातिदशेन कार्याऽप्रवर्तकत्वरूपोऽसिद्धधर्मः शास्त्रेऽतिदिश्यमानः कार्याऽसिद्धत्व एव फलति। एवं च `मनोरथ`इत्यत्र उत्वे कर्यव्ये रेफलोपस्य पूर्वमेवाऽप्रवृत्तौ रोरुत्वस्याऽपर्तीघातान्मनोरथसिद्धिरप्त्यूहा। तथा `अमु`मित्यादिसिद्धिरिति कार्याऽसिद्धपक्षे न काप्यनुपपत्तिरिति। 

