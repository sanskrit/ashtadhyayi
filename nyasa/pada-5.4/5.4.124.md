---
index:  5.4.124
sutra:  धर्मादनिच् केवलात्
vritti:  nyasa
---

`असमस्तः` झ्र्नास्ति--काशिकायाम्ट इति। असमासः क्रियत इत्यर्थः। `परमस्वधर्मः` इति। स्वश्चासौ धर्मश्चेति स्वधर्मः, परमश्चासौ स्वधर्मश्चेति परमस्वधर्मः। `यद्येवम् इत्यादि। यदि केवलग्रहणेन धर्मो विशेष्यते परमस्वधर्मश्चेति न, परमस्वधरह्मेति स्यात्। `केवलात् पूर्वपदात्` इति। धर्मस्य असहायात् पूर्वपदादित्यर्थः। `न पदसमुदायात्` इति। परमो धर्म इति प्रकृतेन सम्बन्धः। अत्र व्याख्याने त्रिपदे बहुव्रीहौ न भवति प्रसङ्गः, पदसमुदायाद्धि परमो धर्मशब्दो न केवलात् पूर्वपदात्। अनिचश्चित्करणं पूर्वपदप्रकृतिस्वरं बाधित्वाऽन्तोदात्तमेव यथा स्यात्।।

