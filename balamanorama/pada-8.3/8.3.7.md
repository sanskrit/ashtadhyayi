---
index:  8.3.7
vrittiindex:  139
sutra:  नश्छव्यप्रशान्
vritti:  balamanorama 
---

नश्छव्यप्रशान्। `न` इति षष्ठ�न्तं पदस्येत्यधिकृतस्य विशेषणम्। तदन्तविधिः। `अम्परे` इत्यनुवर्तते, `रु` इति च। तदाह-अम्पर इत्यादिना। `अप्रशा`निति षष्ठ�र्थे प्रथमा। तदाह-न त्विति। विसर्ग इति। `शा�ङ्ग-छिन्धि` `चक्रिन्-त्रायस्वे`ति स्थिते नकारस्यानेन रुत्वम्। अनुनासिकानुस्वारविकल्पः। ततो विसर्गः, सत्वं, सस्य श्चुत्वेन शकार इत्यर्थः। शार्ङिंश्छिन्धीति। अनुनासिकपक्षे रूपम्। शार्ङिंश्चिन्धीति। अनुस्वारपक्षे रूपम्। `चक्रिंस्त्रायस्वे`त्यनुनासिकपक्षे। अनुस्वारपक्षे तु `चकिं?रस्त्रायस्वे`ति। त्रैङ् पालने। ङित्त्वादात्मनेपदी। `त्राही`ति प्राचीनग्रन्थस्तु प्रामादिकः। त्रायत इति त्राः, त्रा इवाचरती त्रातीत्याचारक्विबन्ताल्लोट् परस्मैपदमिति वा कथञ्चत्समाधेयम्। प्रशानिति। प्रपूर्वाच्छाभ्यतेः क्विप्। `अनुनासिकस्य क्वी`ति दीर्घः। `मो नो धातो`रिति मस्य नः। तस्यासिद्धत्वान्नलोपो न। 

