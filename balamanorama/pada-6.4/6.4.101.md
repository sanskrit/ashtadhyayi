---
index:  6.4.101
vrittiindex:  256
sutra:  हुझल्भ्यो हेर्धिः
vritti:  balamanorama 
---

हुझल्भ्यो हेर्धिः। झलन्तेभ्य इति। अङ्गविशेषणत्वात्तदन्तविधिरिति भावः। अनेकाल्त्वात्सर्वादेशः। `रुदिही`त्यत्र तु न , निर्दिश्यमानहेरिडा व्यवहितत्त्वात्, इट्सहितस्य त्वनिर्दिश्यमानत्वादिति भाष्ये स्पष्टम्। अत्तादिति। धित्वात्परत्वात्तातङ्। तस्य स्थानिवत्त्वेन हित्वेऽपि न पुनर्धित्वं, `विप्रतिषेधे यद्बाधितं तद्बाधितमेवे`ति न्यायात्। अत्तम् अत्त। अदानीति। `आडुत्तमस्ये`त्याडागमः। एतदर्थमेव आडागमे दीर्घोच्चारणमिति भावः। अदाव अदाम। लहि आद् त् इति स्थिते--

