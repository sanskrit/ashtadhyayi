---
index:  3.4.52
sutra:  अपादाने परीप्सायाम्
vritti:  padamanjari
---

परीप्सा त्वरिति । `ञित्वरा सम्भ्रमे` घटादिः, `घटादयः षितः`, षित्त्वादङ् । शय्योत्थायमिति । `उदः स्थास्तम्भोः` इति तिष्ठतिसकारस्य तकारः, पूर्वद्युक् । अवश्यकर्त्तव्यमपीति । अक्षिप्रक्षालनादिकम् । द्वितीयायां परीप्सायामित्येवेति । `अनुदात्तं पदेमकवर्जम्` इत्यत्रापि परीप्सा भवत्येव, कथम् ? परिभाषेयम्, पदग्रहणं च परिभाषार्थम् । तेनोदात्तः स्वरितो वा यत्र विधीयते तत्र तत्समकालमेवैकमचं वर्जयित्वा परिशिष्टमनुदात्तं कर्त्तव्यम्, न विलम्बितव्यमिति ।।
