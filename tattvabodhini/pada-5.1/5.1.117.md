---
index:  5.1.117
vrittiindex:  1354
sutra:  तदर्हम्
vritti:  tattvabodhini 
---

तदर्हम्। अर्हतीत्यहम्। पचाद्यच्। यद्यपि कृद्योगे कर्मणि षष्ठ�आ भवितव्यम्, तथापि अत्र सौत्रो विभक्तिव्यत्यय इत्येके। `कर्तृकर्मणो`रिति षष्ठ�आ अनित्यत्वे ज्ञापकमिदम्। तेन च `धायैरामोदमुत्तम`मिति भट्टिप्रयोगः सङ्गच्छत इति तु कारकेष्ववोटाम। द्वितीयान्तादेव प्रत्यय इति स्फुटीकर्तुं तिङन्तेन वगृह्णाति----विधिमर्हतीति। कथं तर्हि `ततो यथावद्विहिताध्वराये `कि असत्त्वार्थकस्य कर्मत्वाऽसंभवेन द्वितीयान्तत्वाऽभावादिति चेत्। अत्राहुः----यथाशब्दो वृत्तिविषये सत्त्वार्थकः, `तथात्वं` `यथात्व`मित्यादिषु त्वतलादिदर्शनात्। अन्यथा षष्ठ�पि नास्तीति त्वतलौ न स्याताम्। तथा च द्वितीयान्ताद्यशब्दादर्हार्थे वतिः। योग्यतामर्हतीति विधानमित्यर्थाक्रियायोगोऽपि सुलभ इति।

