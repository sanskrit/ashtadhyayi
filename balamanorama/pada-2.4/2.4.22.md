---
index: 2.4.22
index_padded: 2.4.022

sutra: छाया बाहुल्ये
vritti: balamanorama
---

<<छाया बाहुल्ये>> - छाया बाहुल्ये । छायया तत्पुरुषस्य विशेषणात्तदन्तविधिमभिप्रेत्याह — छायान्त इति । पूर्वपदार्थेति । कस्य बाहुल्ये इत्याकाङ्क्षायामापादकद्रव्यनिमित्तकत्वाच्छायायास्तद्बाहुल्ये इति गम्यते । तच्चापादकद्रव्यमर्थात्पूर्वपदार्थभूतमिति भावः । बाहुल्ये किम्  । कुडस्य छाया कुडच्छाया ।