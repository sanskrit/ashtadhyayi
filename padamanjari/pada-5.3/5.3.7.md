---
index:  5.3.7
sutra:  पञ्चम्यास्तसिल्
vritti:  padamanjari
---

तसिल्प्रत्ययो भवतीति। यदि पुनः `पञ्चम्याः` `सप्तम्याः` इति षष्ठ्याश्रयेण पञ्चम्यादीनां तसिलादय आदेशा विज्ञायेरन्, सुब्लुक्स्वरगुणदीर्घत्वैत्वौत्वस्मायादिविधिप्रतिषेधः। सुब्लुक्--`अव्ययात्त्यप्`, ततस्त्यः, तत्रत्यः, `सुपो धातुप्रातिपदिकयोः` इति तसित्रलोर्लुक् प्राप्नोति। स्वरः---तदा, यदा, `अनुदात्तौ सुप्पितौ` इत्यनुदात्तत्वं प्राप्नोति। गुणः--कुतः, `घेङिति` इति गुणः प्राप्नोति। दीर्घत्वम्--तर्हि, `अतो दीर्गो यञि`, `सुपि च` इति दीर्घत्वं प्राप्नोति। एत्वम्---तर्हि, `अतो दीर्घो यञि`,`सुपि च` इति दीर्घत्वं प्राप्नोति। एत्वम्--तेषु, तत्र, `बहुवचने झल्येत्` प्राप्नोति। औत्वम्-कस्मिन्, कुत्र, `औत्` `अच्च घेः` इत्यौत्वं प्राप्नोति। स्मायादितस्मात्, तस्मिन्, तत्र, `ङसिड्योः स्मात्स्मिनौ` इति स्मात्स्मिनौ प्राप्नुतः। तस्मात् `पञ्चम्याः सप्तम्या इति पञ्चमी, तसिलादयश्च प्रत्ययाः` इति युक्तम्। अत एव `इतराभ्यः` इति पञ्चमीनिर्द्देशः; इतरथा `इतरासाम्` इति वक्तव्यं स्यात्। यदि तर्हि तसिलादयः प्रत्ययाः, नादेशाः, `तसेश्च` इति तस्यतेर्धातोरपि दोषः; `प्रतियोगे पञ्चम्यास्तसिः`, `अपादाने चाहीयरुहोः` इत्यत्र#आप्यदेशत्वात्पञ्चम्यादेशस्य तसेस्तसिलादेशविदानात् ? प्रत्ययपक्षेऽपि न दोषः; तसेरितीकारो विवक्षितः, तेन धातोर्न भविष्यति ।।

