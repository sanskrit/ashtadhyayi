---
index:  4.4.7
sutra:  नौद्व्यचष्ठन्
vritti:  nyasa
---

इह प्रकरणे केषुचित् संहितिकः षकारो दृष्टः, केषुचित्प्रत्ययस्यैवानुबन्धः;तदिह `गधिकारे न ज्ञायते-- कः सांहितिकः ? कः प्रत्ययानुबन्धः ? इति। अतोऽसन्देहार्थं परिगणनं कृतम्। तच्च `आकर्षात्पर्पादिभ्यः` इत्यादिना श्लोकेन करोति। `आकर्षात् ष्ठल्` (4.4.31), `पर्गादिभ्यष्ठन्` (4.4.10), `भस्त्रादिभ्यष्ठन्` (4.4.16), `कसुसीददशैकदशात् ष्ठन्ष्ठचौ` (4.4.31), `आवसथात् ष्ठल्` (4.4.74), `किशरादिभ्यः ष्ठन्` (4.4.53) इति वितः षडेते। ननु च `अन्यतो ङीष्` (4.1.40) इत्यादयोऽन्येभ्योऽपि वितः सन्त्येव। तत्किमुच्यते षडेते ? इत्यत आह-- `ठगधिकारे` इत्यादि। `कः प्रकृतत्वात् तदधिकारे ये षितः त एव परिगृह्यन्त इति दर्शयति।
नन्वेवमपि सति सप्त भवन्ति, कुसादादि (4.4.31) सूत्रे षित्प्रत्ययद्वयविधानात् ? इत्यत्राह-- `विधिवाक्यापेक्षं तु षट्त्वम्` इति। षितः प्रत्ययानां सप्तत्वात्। एतेनैव योगाः षितः प्रयुक्ताः। षित्प्रत्ययार्थाः षडेते योगा इत्यर्थः।।

