---
index:  6.2.46
sutra:  कर्मधारयेऽनिष्ठा
vritti:  nyasa
---

`श्रेणिकृताः` इत्यादि। `श्रेण्यादयः कृतादिभिः` (2.1.59) इति समासः। `श्रेणिशब्द आद्युदात्तः` इति। नित्स्वरेण। स हि `वीज्याज्वरिभ्यो निः` (द.उ.1.18) इत्यतो निरिति वर्त्तमाने `वहिश्रिश्रुयुद्रुग्लाहात्वरिभ्यो नित्` (द.उ.1.21) झ्र्`वहिश्रियुश्रुग्लाहात्वरिभ्यो नित्` द।=।ट इत्येवं व्युत्पाद्यते, तेनाद्युदात्तः। `पूगशब्दोऽन्तोदात्तः` इति। `मुदिग्रोर्गग्गौ` (द.उ.3.66) इति बहुलवचनात् पूञोऽपि गक्। तेन प्रत्ययस्वरेणान्तोदात्तः।
`कृताकृतम्` इति। कृतञ्च तदकृतं चेति `क्तेन नञ्विविशिष्टेनानञ्` (2.1.60) इति समासः। एकदेशस्य कृतत्वात् कृतम्, तदैवैकदेशस्याकृतत्वादकृतम्।।

