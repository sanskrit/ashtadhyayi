---
index:  6.2.45
sutra:  क्ते च।
vritti:  nyasa
---

`अ()आशब्द आद्युदात्तः` इति। क्वन्परत्ययान्तत्वत्()। `मनुष्यशब्दोऽन्तस्वरितः` इति। `मनोर्धातावञ्यतौ षुक्च` (4.1.161) इति यत्प्रत्ययान्तत्वात्()। `परिशिष्टमन्तोदात्तम्()` इति। तत्? पुनर्गोशब्दः, तापसशब्दश्च। तत्र `गमेर्डोस्()` (द।उ।२।११) [गोमर्डोः--द।उ; पं।उ।] इति डोस्प्रत्ययान्तत्वाद्गोशब्दः प्रत्ययस्वरेणान्तोदात्तः। तापसशब्दोऽपयण्प्रत्ययान्तत्वात्()। स हि `तपःसहरुआआभ्यां विनीनी` (५।२।१०२) `अण्? च` (5.2.102) इत्यण्प्रत्ययान्तो व्युत्पाद्यते। अथ `गोरक्षितम्()` इति कथमिदमस्योदाहरणम्(), यावता गोभ्यो रक्षिमिति तादर्थ्ये चतुर्थी, तत्र हि योगत उत्तरपदेन भवितवयम्()? इत्यत आह--`गोभ्यो रक्षितम्()` इत्यादि। न ह्रत्र गवार्थं रक्षित इत्येषोऽर्थो विवक्षितः, किं तर्हि? गोभ्यो रक्षितं दीयते इत्येतदध्याहार्यम्()। तस्मात्? सम्प्रदान एषा चतुर्थी, तत्? कुतस्तादथ्र्यम्()!॥
