---
index: 6.1.27
index_padded: 6.1.027

sutra: शृतं पाके
vritti: mahabhashyam
---

 शृतं पाके (2464) (निपातनाकांक्षाभाष्यम्) किं निपात्यते ? (6033 निपातनबोधकवार्तिकम् ।। 1 ।।) - श्राश्रप्योः शृभावः - श्राश्रप्योः शृभावो निपात्यते ।। क्षीरहविषोरिति वक्तव्यम् । शृतं क्षीरम्, शृतं हविः । क्व मा भूत् ? श्राणा यवागूः, श्रपिता यवागूरिति ।। (6034 निपातननियमवार्तिकम् ।। 2 ।।) - श्रपेः शृतमन्यत्र हेतोः - श्रपेः शृतमन्यत्र हेतोरिति वक्तव्यम् । इह मा भूत् --- श्रपितं क्षीरं देवदत्तेन यज्ञदत्तेनेति ।। 