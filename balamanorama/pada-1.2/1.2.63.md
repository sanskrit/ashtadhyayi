---
index:  1.2.63
vrittiindex:  810
sutra:  तिष्यपुनर्वस्वोर्नक्षत्रद्वन्द्वे बहुवचनस्य द्विवचनं नित्यम्
vritti:  balamanorama 
---

तिष्यपुनर्वस्वो। विशाखानुराधा इति। विशाखे च अनुराधाश्चेति विग्रहः। तिष्यपुनर्वसव इति। तिष्यश्च पुनर्वसू चेति विग्रहः। तिष्यशब्दात्पुनर्वसुशब्दाच्च `नक्षत्रेण युक्तः` इत्यण्। `लुबविशेषे` इति लुप्। ततो जातार्थे सन्धिवेलाद्यण्। `श्रविष्ठाफल्गुनी`त्यादिना लुक्। `जात्याख्याया`मित्यादिचतुःसूत्र्या अत्र सङ्गतिश्चिन्त्या। 

