---
index:  2.4.68
vrittiindex:  945
sutra:  तिककितवादिभ्यो द्वन्द्वे
vritti:  tattvabodhini 
---

तिककितवादिभ्यो। यद्यपि द्वन्द्वरूपाण्येव गणे पठ�न्ते तिकादीनि पूर्वपदानि कितवादिन्युत्तरपदानि, तथापि `तिकादिभ्यः`इत्युक्ते पुर्वपदेष्वेव लुगाशङ्क्येत, इष्यन्ते तूत्तरपदेष्वपि, अतः `तिककितवादिभ्यः`इत्युक्तम्। तिककितवा इति। अन्येऽप्यत्रोदाहर्तव्याः---औपकायनाश्च लामकायनाश्च। `नडादिभ्यः फक्र्` तस्य लुक्। उपकलमकाः। भ्राष्ट्रकयश्च कापिष्ठलयश्च। `अत इञ`तस्य लुक्। भ्राष्ट्रककपिष्ठलाः। काष्र्णाजिनयश्च कार्ष्णसुन्दरयश्च। `अत इञ्`तस्य लुक्। कृष्णाजिनकृष्णसुन्दरा इत्यादि।

