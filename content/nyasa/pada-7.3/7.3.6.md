---
index:  7.3.6
sutra:  न कर्मव्यतिहारे।
vritti:  nyasa
---

`यदुक्तम्()` इति। वृद्धिप्रतिषेधः, ऐजागमश्च। `व्यावक्रोशो` [`व्याक्रोशी` इति मु। पाठः] इत्यादि। `क्रुश आह्वाने` [`आह्वाने रोदने च`--धा।पा।] (धा।पा।८५६), `लिख अक्षरविन्यासे` (दा।पा।१३६५), `चर्च अध्ययने` (धा।पा।१७१२) चुरादिः, `हसे हसने` (धा।पा।७२१)--एभ्यो व्यवपूर्वेभ्यो णच्(), तदन्तादञ्()। अत्र यथोक्ते कार्ये प्रतिषिद्धे वृद्धिरेव भवति, द्वौ प्रतिषेधो प्रकृत्यर्थं गमयत इति कृत्वा। `टिड्ढाणञ्()` (4.1.15) इति ङीप्()॥
