---
index:  3.1.126
sutra:  आसुयुवपिरपिलपित्रपिचमश्च
vritti:  padamanjari
---

आसुयुवपिरपिलपित्रपिचमश्च।। पुप्रभृतीनां द्वन्द्वेन आसुनोतेर्द्वन्द्व इत्याहुः। सुनोतेरभिसम्बन्धस्तदाह---आङ्पूर्वात्सुनोतेरिति। `षु प्रसवैश्वर्ययोः` इत्यस्यत्वग्रहणम् `कृत्यल्युटो बहुलम्` इति। `यु` इति `युमिश्रणे इत्यस्य ग्रहणम्। `युञ् बन्धने` इत्यस्य तु सानुबन्धकत्वादग्रहणम्। यतोऽपवाद इति। `अचो यत्` `पोरदुपधात्` इति यथायोगं प्राप्तस्य। दाभ्यमिति। दभेर्धातुष्वपठितस्यापि चुरादौ `बहुलमेतन्निदर्शनम्` इति वचनाच्छिष्टप्रयोगाच्च क्षपयत्यर्थयत्यवधीरयत्यादिवद्धातुत्वं द्रष्टव्यम्।।
