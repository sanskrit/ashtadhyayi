---
index:  1.1.45
vrittiindex: 
sutra:  इग्यणः संप्रसारणम्
vritti:  balamanorama 
---

वि�आवागम्, वि�आवाहौ इति सुटि रूपाणि सुगमत्वादुपेक्ष्य शसादावचि संप्रसारणकार्यं वक्ष्यन् संप्रसरणसंज्ञा दर्शयति--इग्यणः यणः स्थाने इति। व्याख्यानात्स्थानार्थलाभः। `षष्ठी स्थानेयोगे`ति तु नेह भवति, अनुवादे परिभाषामनुपस्थितेः। षष्ठीश्रुतौ सर्वत्र व्याख्यानादेव स्थानार्थलाभसंभवात् `षष्ठीस्थानेयोगा` इत्येत`न्निर्दिश्यमानस्यादेशा भवन्ती`त्येतदर्थमिति भाष्ये सिद्धान्तितत्वाच्च। संप्रसारणसंज्ञ इति। ततश्च `वसोः संप्रसारणं` `वचिस्वपियजादीना`मित्यादौ संप्रसारणश्रुतौ यण्?स्थानिक इगुपस्थितो भवति। तत्रान्तरतम्याद्यस्य इकारः, वकारस्य उकारः, रेफस्य ऋकारः लस्य लृकार इति ज्ञेयम्। 

