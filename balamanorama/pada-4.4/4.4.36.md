---
index:  4.4.36
vrittiindex:  1565
sutra:  परिपन्थं च तिष्ठति
vritti:  balamanorama 
---

परिपन्थं च तिष्ठति। अस्मादिति। परिपन्थशब्दादित्यर्थः। चकाराद्धन्तीत्यनुकृष्यते। तदाह--तिष्ठति हन्ति चेति। पन्थानं वर्जयित्वेति। एतेन `अपपरी वर्जने` इति परेः कर्मप्रवचनीयत्वे `पञ्चम्यपाङ्परिभि`रिति पञ्चम्याम् `अपपरिबहिरञ्चवः पञ्चम्ये`ति अव्ययीभावसमासः सुचितः। व्याप्त वेति। एतेन सर्वतःशब्दपर्यायस्य परेः परिगतः पन्था इति प्रादिसमासे परिपन्थशब्द इति सूचितम्। अव्ययीभावः, प्रादिसमासो वेत्यपि बोध्यम्। उभयथाऽपि क्रियाविशेषणत्वाद्द्वितीयान्तत्वम्। इदमेव सूचयितुं प्रकृतेरपि द्वितीयोच्चारणमिति वृत्तिकृतः इदमेवाभिप्रेत्य विग्रहं दर्शयति--परिपन्थं तिष्ठतीति।

