---
index:  4.3.72
sutra:  द्व्यजृद्ब्राह्मणर्क्प्रथमाध्वरपुरश्चरणनामाख्याताट्ठक्
vritti:  nyasa
---

`अणोरपवादः` इति। आदिशब्देन `ञः। तत्र य ऋकारान्ता उद्गातृप्रभृतयो बह्वचोऽन्तोदात्तस्तेभ्यष्ठञोऽपवादः। ब्राह्मणप्रथमाध्वरेभ्योऽपि `ञ एव। तेऽपि बर्वचः प्रातिपदिकस्वरेणान्तोदात्ताः। नामाख्यातशब्दादपि समस्तात् तस्यैव। सोऽपि बह्वच्, समासस्वरेणान्तोदात्तश्च। परिशिष्टेभ्योऽणः। `पांशुकम्, पाञ्चहोतृकम्` इति। `इसुसुक्तान्तात् कः` (7.3.51) । पञ्चहोतृचतुर्होतृशब्दाविगन्ते `द्विगौ` (6.2.29) इतिपूर्वपदप्रकृतिस्वरेणाद्युदात्तौ। पूर्वपदं हि `न्रः संख्यायाः` (फि.सू.2.28) इत्युदात्तम्। पुरश्चरणशब्दोल्युडन्तः कृदुत्तरपदप्रकृतिस्वरेण (6.2.139) मध्योदात्तः। आख्यातशब्दः `गतिरनन्तरः` (6.2.49) इत्याद्युदात्तः।
`सङ्गातविगुहीतार्थम्` इति। तच्चैकशेषसमासाश्रयणाल्लभ्यत इति वेदितव्यम्।।

