---
index:  1.4.30
vrittiindex:  585
sutra:  जनिकर्तुः प्रकृतिः
vritti:  balamanorama 
---

जनिकर्तुः प्रकृतिः। जनिर्जननमुत्पत्तिः। `जनी प्रादुर्भावे`दैवादिकोऽकर्मकः। `इण्जादिभ्यः` इति भावे इण्। `जनिवध्योश्चे`ति निषेधान्नोपधावृद्धिः। जनेः कर्तेति विग्रहः। शेषषष्ठ�आ समासः। `तृजकाभ्यां कर्तरी`ति निषेधस्तु कारकषष्ठ�आ एवेति वक्ष्यते। जायमानस्येति। जनधातोः कर्तरि लटश्शानच्, श्यन्, `ज्ञाजनोर्जा` `आने मुक्`। उत्पत्त्याश्रयस्येत्यर्थः। प्रकृतिशब्दं व्याचष्टे-हेतुरिति। ब्राहृण इति। हिरण्यगर्भादित्यर्थः। घटादिषु कुलालादिवत्तस्य प्रजोत्पत्तौ निमित्तकारणत्वमिति भावः। वृत्तिकृन्मतमेतदयुक्तम्, संयोगविश्लेषसत्त्वेन `ध्रुवमपाये` इत्येव सिद्धत्वात्। अतोऽत्र मूले हेतुशब्द उपादानकारणपर एव। अत एव भाष्यकैयटयोः `गोमायाद्वृश्चिका जायन्ते` गोलोमाऽविलोमभ्यो दूर्वा जायन्ते` इत्युदाह्मत्य परिणामेषु प्रकृतिद्रव्यावयवानुस्यूतिसत्त्वेऽपि बुद्धिकृतविश्लेषसत्त्वात् `ध्रुवमपाये` इत्येव सिद्धमिति प्रत्याख्यानं सङ्गच्छते। एवं च `ब्राहृणः प्रजाः प्रजायन्ते` इत्यत्र ब्राहृशब्देन मायोपहितमी�आरचैतन्यमेव विवक्षितम्। तद्धि सर्वकार्योपादानमिति वेदान्तसिद्धान्तः।

