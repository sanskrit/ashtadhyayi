---
index:  5.4.9
vrittiindex: 
sutra:  जात्यन्ताच्छ बन्धुनि
vritti:  balamanorama 
---

जात्यन्ताच्छ बन्धुनि। छेति लुप्तप्रथमाकम्। जातिशब्दान्तात्प्रातिपदिकाद्बन्धुनि वर्तमानात्स्वार्थे छप्रत्ययः स्यादित्यर्थः। बन्धुशब्दो द्रव्यवाचीति वक्ष्यति। तथाच बन्धुनि वर्तमानादित्यनेन जात्याश्रयद्रव्यलक्षकादिति फलितम्। ब्राआहृणजातीय इति। ब्राआहृणत्वजात्याश्रयो व्यक्तिविशेष इत्यर्थः। ब्राआहृणजातिः शोभनेति। ब्राआहृणत्वजातिरित्यर्थः। बद्यते ब्राआहृणत्वादिजातिर्व्यज्यतेऽस्मिन्निति बन्धु=द्रव्यम्। `शृ?स्वृस्निही`त्यादिनाऽधिकरणे उप्रत्ययः। तदाह--जातेर्व्यञ्जकं द्रव्यं बन्ध्विति। आप्तपर्यायस्तु बन्धुशब्दो नेह गृह्यते, `बन्धुनी`ति नपुंसकनिर्देशादिति भावः। 

