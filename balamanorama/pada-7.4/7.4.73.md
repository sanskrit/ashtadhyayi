---
index: 7.4.73
index_padded: 7.4.073

sutra: भवतेरः
vritti: balamanorama
---

<<भवतेरः>> - भवतेरः । भवतेः- अ इति छेदः । भवतेरिति निर्देशः । भूधातोरित्यर्थः ।इक्श्तिपौ धातुनिर्देशे॑ इत्युक्तेः ।अत्र लोपोऽभ्यासस्ये॑त्यस्मादभ्यासस्येनुव्रतते । "व्यथो लिटि" इत्यस्माल्लिटीति । भूधातोरभ्यासस्य भवन्नकारः "अलोऽन्त्यस्ये" त्यन्त्यस्योकारस्य भवति । तदाह — - अभ्यासोकारस्येति ।नानर्थकेऽलोन्त्यविधि॑रिति तु नेह प्रवर्तते, "अनभ्यासविकारे" इत्युक्तेः ।