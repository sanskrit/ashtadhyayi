---
index:  6.2.121
sutra:  कंसमन्थशूर्पपाय्यकाण्डं द्वीगौ।
vritti:  nyasa
---

`वृ()तृ()वदिहनिकमिकषिभ्यः सः` (पं।उ।३।६२) इति कमेः सः, तेन कंसोऽन्तोदात्तः। `मन्थ विलोड्ने` (दा।पा।४२) अस्मात्? `अकत्र्तरि च कारके संज्ञायाम्()` (3.3.19) इति घञ्(), तेन मन्थ आद्युदात्तः। `पानीविषिब्यः पः` (पं।उ।३।२३) इति वर्तमाने `सुशृब्यां निच्च` (पं।उ।३।२६) इति शृणातेः पः निच्च। बाहुलकादूत्त्वं च। अथ वा--`शूर्प माने` (धा।पा।१६१२) असमाद्घञ्(), तेन शूर्पशब्द आद्युदात्तः। पाय्यशब्दो ण्यति `पाय्यसान्नाय्य` (3.1.129) इति निपात्यते तेनायमन्तस्वरितः। कुण्डशब्दः पूर्वमेवोक्तस्वरः। `द्विकंसः` इति। द्वाभ्यां कंसाभ्यां क्रीत इति तद्धितार्थे समासः, ततः प्राग्वतेः संख्यापूर्वपदानां तदन्तविधेरभ्युपगमात्? `कंसाट्टिठन्()` (5.1.25) इति टिठन्(), तस्य चापि `अध्यद्र्धपूर्व` (5.1.28) इत्यादिना लुक्()। `त्रिकंसः` इति। पूर्वेण तुल्यम्()। `द्विमन्थः` इति। `आर्हादगोपुच्छ` (5.1.19) इत्यादिना ठक्()। शेषं समासादि पूर्ववत्()। `द्विशूर्पः` इतिष `शूर्पादन्यतरस्याम्()` (5.1.26) इत्यञ्()। शेषं पूर्ववत्()। `द्विपाय्यः` इति। प्राग्वती यष्ठञ्()। शेषं पूर्ववत्()। `द्विकाण्डम्()` [द्विकाण्डः--काशिका] इति। द्वे काण्डे प्रमाणमस्येति `प्रमाणे द्वयसच्` (5.2.37) इत्यादिना मात्रजादयः, तेषाम्? `प्रमाणे लो द्विगोर्नित्यम्()` (वा।५५८, ५५९) इति लोपः, समासः पूर्ववत्()। 
`परमकंसः` इति। अत्र समासस्वर एव भवति।
