---
index: 6.4.26
index_padded: 6.4.026

sutra: रञ्जेश्च
vritti: siddhantakaumudi
vrittiindex: 2397
---

एषां शपि नलोपः । स्वजते । परिष्वजते । श्रन्थिग्रन्थिदम्भिस्वञ्जीनां लुटः कित्त्वं वेति व्याकरणान्तरम् । देभतुः । सस्वजे इति भाष्योदाहरणादेकदेशानुमत्या इहाप्यश्रीयते । सदेः परस्य लिटि (सि.कौ. 2361) इति सूत्रे । _स्वञ्जेरुपसंख्यानम्_ (वार्तिकम्) ॥ अतोऽभ्यासात्परस्य षत्वं न । परिषस्वजे । परिषस्वञ्जे । सस्वजिषे । सस्वञ्जिषे । स्वङ्क्ता । स्वङ्क्ष्यते । स्वजेत । स्वङ्क्षीष्ट । प्रत्यष्वङ्क्त । प्राक्सितात्---(सि.कौ. 2276) इति षत्वम् । परिनिविभ्यस्तु सिवादीनां वा (सि.कौ. 2359) इति विकल्पः । एतदर्थमेव उपसर्गात्सुनोति--(सि.कौ. 2270) इत्येव सिद्धे स्तुस्वञ्ज्योः परिनिवीत्यत्र पुनरुपादानम् । पर्यष्वङ्क्त । पर्यस्वङ्क्त ।[हद पुरीषोत्सर्गे (धा.पा. 977)](#) । हदते । जहदे । हत्ता । हत्स्यते । हदेत । हत्सीष्ट । अहत्त ॥	अथ परस्मैपदिनः ॥[ञिष्विदा अव्यक्तेशब्दे (धा.पा. 978)](#) ।[स्कन्दिर् गतिशोषणयोः (धा.पा. 979)](#) । चस्कन्दिथ । चस्कन्थ । स्कन्ता । स्कन्त्स्यति । नलोपः । स्कद्यात् । इरित्वादङ् वा । अस्कदत् । अस्कान्सीत् । अस्कान्ताम् । अस्कान्त्सुः ॥