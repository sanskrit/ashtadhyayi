---
index:  1.4.103
vrittiindex:  184
sutra:  सुपः
vritti:  balamanorama 
---

सुपः। सुप् प्रत्याहारः, षष्ठ�एकवचनम्। `तान्येकवचनद्विवचनबहुवचनान्येकशः` इति सूत्रं तानीतिवर्जमनुवर्तते। एकश इति। एकैकमित्यर्थः `सङ्ख्यैकवचनाच्च वीप्सायाम्` इति शश्। शसैव वीप्साया अबिधानात् `नित्यवीप्सयोः` इति द्वित्वं न। तच्च `सङ्ख्यैकवचनाच्चे`ति सूत्रव्याख्यावसरे प्रपञ्चयिष्यते। `तिङस्त्रीणि त्रीणी`त्यतः `त्रीणि त्रीणि`त्यनुवर्तते। तदाह--सुपस्त्रीणीत्यादिना। 

