---
index:  7.2.88
sutra:  प्रथमायाश्च द्विवचने भाषायाम्
vritti:  nyasa
---

इदमप्यादेशार्थं वचनम्। `युवयोः, आवयोः` इति। ननु च `योऽचि` (7.2.89) इति यत्वमत्र वाधकं भविष्यति? प्रथमाद्विवचनेऽपि तर्हि शेषेलोपो (7.2.90) बाधकः स्यात्। तत्र यथा वचनसामर्थ्याच्छेषेलोपोऽनेन बाध्यते, तथा यत्वमपि बाध्येत। `पुरस्तादपवादा अनन्तरान् विधीन् बाधन्ते नोत्तरान्` (व्या.प.9) इति यत्वमपि बाध्येत। तस्मात् `प्रथमायाः` इति वक्तव्यम्। `त्वम् अहम्` इति। `त्वाहौ सौ` (7.2.94) त्वाहावादेशौ। `औ` इति वक्तव्ये प्रथमाया द्विवचनं वैचित्र्यार्थम्।।

