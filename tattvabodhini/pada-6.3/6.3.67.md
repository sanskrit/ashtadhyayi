---
index:  6.3.67
vrittiindex:  630
sutra:  अरुर्द्विषदजन्तस्य मुम्
vritti:  tattvabodhini 
---

अरुर्द्विषत्। वर्णग्रहणे तदन्तविधेः सिद्धावप्यन्तग्रहणं शुनिन्धय इत्यादौ ह्रस्वे कृते मुम्प्रवृत्त्यर्थम्। तथा हि अन्तः शब्दः समीपपरः, अञ्चाऽसावन्तश्चेति विग्रहः। निपातनाद्विशेषणस्य परनिपातः। समीपः `खित्यनव्ययस्ये`ति सूत्रेण विहितो योऽच् तदन्तस्य मुमिति व्याख्यायते। एवं च `जनमेजय` इत्यादौस्वतो ह्रस्वेऽपि मुम्सिद्धये प्रथमं खितीति ह्रस्वः प्रवर्तनीय इत्यवधेयम्। 

