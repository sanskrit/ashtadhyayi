---
index:  7.3.15
vrittiindex:  1729
sutra:  सङ्ख्यायाः संवत्सर सङ्ख्यस्य च
vritti:  balamanorama 
---

ठञि त्वादिवृद्धौ प्राप्तायां--संख्यायाः संवत्सर। आदिवृद्धिप्रकरणे `उत्तरपदस्ये`त्यधिकारे इदं सूत्रम्। संवत्सरश्चसङ्ख्या चेति समाहारद्वन्द्वात् षष्ठी। संख्याया उत्तरपदस्येति। संख्यायाः परस्य संवत्सरसंख्यस्योत्तरपदस्येत्यर्थः। नन्वत्र संवत्सरग्रहणं व्यर्थं, संवत्सरस्य द्वादशमासपरिमाणतया `परिमाणान्तस्याऽसंज्ञाशाणयो`रित्येव सिद्धेरित्यत आह--परिमाणान्तस्येत्येवेति।

