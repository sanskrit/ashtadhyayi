---
index:  6.4.125
vrittiindex:  164
sutra:  फणां च सप्तानाम्
vritti:  tattvabodhini 
---

फण गतौ। फणति। लुङि। अफाणीत्। अफणीत्। णौ तु `चिण्णमुलो`रिति वा दीर्घः। अफणि। अफाणि। फणंफणम्। फाणंफाणम्। असंभवादिति। मित्त्वप्रा�प्त विना निषेधाऽसंभवादिह `ने`त्येतन्न संबध्यते किंतु मित्संज्ञैव। तदेतदाह-- फणयति। (ग) वृत्। वृत्। सामर्थ्यादिति। फणादिषु पाठसामर्थ्यादित्यर्थः। तत्र हीति। षत्वविधौ हीत्यर्थः। तथा च विभ्राट्। विभ्राड्भ्याम्। पूर्वं पठितस्य तु विभ्राक् विभ्राग्भ्यामित्यादि सिध्यतीति भावः। अस्यमीदिति। मान्तत्वान्न वृद्धिः। अथ ज्वलादिः। अज्वालीदिति। `अतो ल्रान्तस्ये`ति वृद्धिः। वैक्लव्य इति। वैक्लव्यं -- भयादिजनितोद्विग्नता। तद्वयापार इति। बन्धुतानुकूलो व्यापारः।

