---
index: 6.3.28
index_padded: 6.3.028

sutra: इद्वृद्धौ
vritti: siddhantakaumudi
vrittiindex: 925
---

वृद्धिमत्युत्तरपदे अग्नेरिदादेशः स्याद्देवताद्वन्द्वे । अग्नामरुतौ देवते अस्य आग्निमारुतं कर्म । अग्निवरुणौ देवते अस्य आग्निवारुणम् । देवताद्वन्द्वे च (सि.कौ. 1239) इत्युभयपदवृद्धिः । अलौकिके वाक्ये आनङमीत्त्वं च बाधित्वा इत् । वृद्धौ किम् । आग्नेन्द्रः । नेन्द्रस्य परस्य (सि.कौ. 1240) इत्युत्तरपदवृद्धिप्रतिषेधः ॥ । _विष्णौ न_ (वार्तिकम्) ॥ आग्नावैष्णवम् ॥