---
index:  5.3.63
vrittiindex: 
sutra:  अन्तिकबाढयोर्नेदसाधौ
vritti:  balamanorama 
---

अन्तिकबाढयोः अजाद्योरिति। शेषपूरणमिदम्। अन्तिक, बाढ अनयोरिष्ठेयसुनोः परतः `नेद` `साध` एतावादेशौ स्त इत्यर्थः। नेदिष्ठः नेदीयानिति। अयमनयोरतिशयेनान्तिक इत्यर्थः। साधिष्ठः साधीयनिति। अयमनयोरतिशयेन बाढ इत्यर्थः। बाढो--भृशः। `भृशप्रतिज्ञयोर्बाढ`मित्यमरः। `अतिवेलभृशाऽत्यर्थातिमात्रोद्गाढनिर्भर`मिति च। 

