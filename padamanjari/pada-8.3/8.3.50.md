---
index: 8.3.50
sutra: कःकरत्करतिकृधिकृतेष्वनदितेः
vritti: padamanjari
---

 करिति । कृञो लुङ्, ठ्मन्त्रे घसऽ इत्यादिना च्लेर्लुक्, तिपो हलङ्यादिलोपः, ठ्बहुलं च्छन्दस्यमाङ्योगेऽपिऽ इत्यडभावः । करदिति । कृञ एव लुङ्, ठ्कृमृदृहिभ्यश्च्छन्दसिऽ इति च्लेरङ् । करतीति । लट्, व्यत्ययेन शप् । कृधीति । कृञो लोट्, सेर्हिः, ठ्बहुलं च्छन्दसिऽ इति शपो लुक्, ठ्श्रुश्रृणुपृकृवृभ्यश्च्छन्दसिऽ इति हेर्धिरादेशः । कृतमिति । कृञ एव क्तः । सकार आदेश इति । षत्वस्याप्युपलक्षणमेतत् । विश्वतस्करिति । अव्यत्वादसमासत्वाच्च ठतः कृकमिऽ इत्यस्याप्रसङ्गः । इतरेषु त्वसमासत्वादप्रसङ्गः । शन्न करत्, यथा नः श्रेयसः करदित्यादौ छान्दसत्वात्सत्वाभावः । तथा कृधीत्यत्र सकार-घकार-कशब्देषु परतस्तैतिरीयके सत्वं न भवति---तन्म आमनसः कृधि स्वाहा, उरुक्षयाय नः कृधि घृतमन्यासै, शं च नः कृधि क्रत्वे ॥