---
index:  4.3.135
vrittiindex:  1163
sutra:  अवयवे च प्रण्योषधिवृक्षेभ्यः
vritti:  tattvabodhini 
---

चाद्विकार इति। तेन वक्ष्यमाणप्रत्ययाः प्राण्यदिभ्यस्त्रिभ्योऽर्थद्वये भवन्त्यन्येभ्यस्तु विकार एवेति फलितम्। मायूर इति। `प्राणिरजतादिभ्यः` इत्यञ्। अनुदात्तादेरञः सिद्धत्वादुदात्ताद्यर्थं, वृद्धेषुमयड्बाधनार्थ चावश्यकमिदं परत्वादनुदात्तादिष्वपि प्रवर्तते। ओषधिभ्य उदाहरति---मौर्वमिति। मूर्वाशब्दः `तृणधान्यानां च द्व्यषा`मित्याद्युदात्तः। पिप्पलशब्दस्तु `लघावन्ते`इत्यनेनाद्युदात्तः।

