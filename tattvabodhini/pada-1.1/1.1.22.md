---
index:  1.1.22
vrittiindex:  1499
sutra:  तरप्तमपौ घः
vritti:  tattvabodhini 
---

तरप्तमपौ घः। अस्मिन्नेवाऽऽतिशायनिकप्रकरणे `तादौ घः` `पितौ घः`इति वा वक्तव्ये प्रकरणान्तरेण गुरुसूत्रकरणमत्यन्तस्वार्थिकमपि तरपं ज्ञायपति। तेन `अल्पाच्तरं`, लोपश्च बलवत्तरः' इत्यादि सिद्धम्। अल्पाजेव ह्यल्पाचतरम्। न त्वत्र द्वयोरेकस्यातिशयविवक्षायां तरप्। अन्यथा `शिवकेशवौ`इथ्यादिसिद्धावपि `शङ्खदुन्दुभिवीणाः`इत्यादि न सिध्येदित्याहुः।

