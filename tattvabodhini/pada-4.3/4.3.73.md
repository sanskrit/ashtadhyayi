---
index:  4.3.73
vrittiindex:  1121
sutra:  अणृगयनादिभ्यः
vritti:  tattvabodhini 
---

अणृगय। ऋगयनादिभ्योभवव्याख्यानयोरर्थयोरण्स्यात्। ठञादेरिति। आदिशब्दाट्ठक्छयोः। आर्गयन इति। `अयन`शब्दो भावसाधनः, तेन समासे `अनो भावकर्मवचनः`इत्यन्तोदात्तः। अभेदोपचाराद्भाववचनोऽपि ग्रन्थे वर्तते। इह `बह्वचोऽन्तोदात्ता`दिति ठञ्प्राप्तः। औपनिषद इत्यत्राप्येवम्। विद्यान्यायशिक्षाशब्देभ्यो `व्द्यजृद्ब्राआहृणे`ति ठक्प्राप्तः। व्याकरणशब्दात्तु---`वृद्धाच्छः`।

