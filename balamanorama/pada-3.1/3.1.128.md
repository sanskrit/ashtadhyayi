---
index: 3.1.128
sutra: प्रणाय्योऽसंमतौ
vritti: balamanorama
---

<<प्रणाय्योऽसंमतौ>> - प्रणाय्योऽसमंतौ । असंमतौ गम्यायां "प्रणाय्य" इति निपात्यते । तत्र असंमतिशब्दैकदेशं समंतिशब्दं विवृणोति —  प्रीतिविषयीभवनमिति । तच्च कर्मनिष्ठमित्याह —  कर्मव्यापार इति.तथेति । भोगेषु = सुखदुःखानुभवेषु आसक्तिरपि संमतिरित्यर्थः । एवंविधा संमतिर्न भवतीति असंमतिरिति फलितम् । प्रणाय्यश्चोर इति । ण्यति वृद्धौ आयादेशः । 