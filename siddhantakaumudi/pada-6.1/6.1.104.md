---
index: 6.1.104
sutra: नादिचि
vritti: siddhantakaumudi
vrittiindex: 165
---

अवर्णादिचिपरे न पूर्वसवर्णदीर्घः । आद्गुणः (सि.कौ. 69) । एङः पदान्तादति (सि.कौ. 86) । शिवोऽर्च्यः । अत इति तपरः किम् । देवा अत्र । अतीति तपरः किम् । श्व आगन्ता । अप्लुतात्किम् । एहि सुस्रोत3 अत्र स्नाहि । प्लुतस्यासिद्धत्वादतः परोऽयम् । अप्लुतादिति विशेषणे तु तत्सामर्थ्यान्नासिद्धत्वम् । तपरकरणस्य तु न सामर्थ्यं दीर्घनिवृत्त्या चरितार्थत्वात् । अप्लुते इति किम् । तिष्ठतु पय अ3ग्निदत्त । गुरोरनृत (सि.कौ. 97) इति प्लुतः ॥