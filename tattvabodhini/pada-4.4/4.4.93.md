---
index:  4.4.93
vrittiindex:  1252
sutra:  छन्दसो निर्मिते
vritti:  tattvabodhini 
---

छन्दसो। `छदि संवरे`इति चुरादिरिच्छायामपि वर्तते, धातूनामनेकार्थत्वात्। ततो घञि इच्छापर्यायश्छन्दः--शब्दः प्रसिद्ध एव `स्वच्छन्दोच्छलदच्छकच्छे`त्यादौ। असुनि तु यः सान्तः सोऽत्र प्रकृतिः। तत्र निर्माणे इच्छायाः करणत्वत्सामर्थ्यात्तृतीयान्तात्प्रत्ययः। इच्छया कृतमिति। यद्यपिवेदे त्रिष्टुबादिषु च सान्तश्छन्दः शब्दोऽस्ति, तथापीह न गृह्यते, संज्ञाधिकारात्, किं त्विच्छापर्याय एव स गृ-ह्यत इति भावः।

