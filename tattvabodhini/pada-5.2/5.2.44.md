---
index:  5.2.44
vrittiindex:  1407
sutra:  उभादुदात्तो नित्यम्
vritti:  tattvabodhini 
---

उभादुदात्तो नित्यम्। इह `चितः`इत्यनेनैवान्तोदात्तत्वं सिद्धं, सर्वोदात्तत्वं तु `अनुदात्तं पदमेकवर्ज`मिति वचनाद्वाधितम्। न च हे उभयेति संबुद्ध्?यन्ते आमन्त्रिताद्युदात्तत्वं बाधितुं वचनमिति शङ्क्यं, पुरस्तादपवादन्येन चित्स्वरस्यैव बाध्यता, न त्वामन्त्रिताद्युदात्तत्वस्येति सुवचत्वात्। तस्मादुदात्तवचनसामर्थ्यादादेरेवायम्। प्रयुज्यते च तथा ---`उभयं श्रृणवच्च न`इति। तदेतत्सकलमभिप्रेत्याह---स चेति।

