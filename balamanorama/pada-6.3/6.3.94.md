---
index:  6.3.94
vrittiindex: 
sutra:  तिरसस्तिर्यलोपे
vritti:  balamanorama 
---

तिरसस्तिर्यलोपे। `तिरि` इति लुप्तप्रथमाकम्। ``अञ्चतावप्रत्यये` इत्यनुवर्तते। न विद्यते `अचः` इत्यल्लोपो यस्य स `अलोपः`, तस्मिन्निति विग्रहः। तदाह--अलुप्तेत्यादिना। तिर्यङिति। तिरः-अञ्चतीति विग्रहे क्विन्नादि। तिरसस्तिर्यादेशे यण्। तिरश्च इति। शसादावचि `अचः` इत्यल्लोपसत्त्वान्नतिर्यादेशः। सस्य श्चुत्वेन श इति भावः।

