---
index:  2.4.72
vrittiindex:  254
sutra:  अदिप्रभृतिभ्यः शपः
vritti:  balamanorama 
---

अदिप्रभृतिभ्यः। `ण्यक्षत्रियार्षञितः` इत्यतो लुगित्यनुवर्तते इत्यभिप्रेत्य शेषपूरणेन सूत्रं व्याचष्टे-- लुक् स्यादिति। अदिप्रभृतिभ्यः परस्य शपो लुगिति फलितम्। अत्तीति। शपो लुकि दस्य चर्त्वेन तकारः। एवमत्त इत्यपि। अदन्तीति। तदर्थमेव `झोऽन्तः` इत्यत्र अकारादिरादेश आश्रितः। अत्सि अत्थः अत्थ। अद्मि अद्वः अद्मः। 

