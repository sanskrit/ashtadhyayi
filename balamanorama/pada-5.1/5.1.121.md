---
index:  5.1.121
vrittiindex:  1760
sutra:  न नञ्पूर्वात्तत्पुरुषादचतुरसङ्गतलवणवटयुधकतरसलसेभ्यः
vritti:  balamanorama 
---

न नञ्पूर्वात्। इतः परमिति। त्वतल्विधेरूर्ध्वमित्यर्थः, नञ्पूर्वादित्युत्तरस्य प्रतिषेध इति भाष्यादिति। भावः। चतुरादीनिति। चतुर, सङ्गत, लवण, वट, युध, कत, रस, लस,--एतान्वर्जयित्वेत्यर्थः। अपतित्वमिति। इह`पत्यन्तपुरोहितादिभ्यः` इति यक्न भवति। अपटुत्वमिति। इह`इगन्ताच्च लघुपूर्वा`दित्यण्न भवति। बार्हस्पत्यमिति। `पत्यन्तपुरोहितादिभ्यः` इति यक्। आपटवमिति। `इगन्ताच्च लघुपूर्वा`दित्यण्। अपटुशब्दस्य बहुव्रीहित्त्वात्तत्पुरुषत्वाऽभावान्नास्याऽणो निषेध इति भावः। आचतुर्यमिति। अचतुरस्य भावः। ब्राआहृणादित्वात्ष्यञ्। आसंगत्यमिति। असङ्गतशब्दात्ष्यञ्। आलवण्यमिति। अलवणशब्दात्ष्यञ्। आवट�मिति। न वटः अवटः, तस्मात्ष्यञ्। आयुध्यमिति। आयुधशब्दात्ष्यञ्। आकत्यमिति। अकतशब्दात्ष्यञ्। आरस्यमिति। अरसशब्दात्ष्यञ्। आलस्यमिति। लसतीति लसः। न लसः अलसः। तस्मात्ष्यञ्। 

