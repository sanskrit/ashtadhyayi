---
index:  6.3.36
sutra:  क्यङ्मानिनोश्च
vritti:  nyasa
---

`एतायते, श्येतायते` इति। एतश्येतशब्दाभ्यां `वर्णादनुदात्तात् तोपधात् तो नः` (4.1.39) झ्र्`एतश्वेतशब्दाभ्याम्`--मुद्रितः पाठःट इत्यनेन ङीप्, तकारस्य नकारः। एनीवाचरति, श्येनीवाचरति--`कर्त्तुः क्यङ् सलोपश्च` (3.1.11) इति क्यङ्, `अकृत्सार्वधातुकयोः(7.4.25) इति दीर्घत्वम्। `अयमस्यां दर्शनीयमानी` झ्र्`दर्शनीयमानी अयमस्याः`--काशिकाट इति। दर्शनीयामिमां मन्यतेऽयमिति। `मनः` (3.2.82) इति णिनिः। `दर्शनीयमाननीयमस्याः` इति। दर्शनीयामिमां मन्यत इति पूर्ववण्णिनिः `ऋन्नेभ्यो ङीप्। (4.1.5) इति ङीप्।
किं पुनः कारणं स्त्रियां समानाधिकरण इत्यनुवर्त्तमानेऽस्त्रियामसमानाधिकरणे च मानिन्युत्तरपदे पुंवद्भाव उदाह्रियत इत्याह--`मानिनो ग्रहणम्` इत्यादि। कथमेतज्ज्ञायते? इत्याह--`इह तु` इत्यादि। यद्युत्तरपदं स्त्रियां वर्तते समानाधिकरणं च भवति--दर्शनीयामात्मानं मन्यते दर्शनीयमानिनीत्येवमादौ। तत्र यस्मात् `स्त्रियां पुंवत्` (6.3.34) इत्यनेनैव सिद्धम्, अतो मानिनो गरहणमस्त्र्यर्थम्। असमानाधिकरणाच्चेत्येतदवसीयते; अन्यथा हि तदनर्थकं स्यात्।।

