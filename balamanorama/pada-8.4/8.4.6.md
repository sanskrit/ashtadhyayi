---
index:  8.4.6
vrittiindex:  1036
sutra:  विभाषौषधिवनस्पतिभ्यः
vritti:  balamanorama 
---

विभाषौषधि। वनस्य णत्वमिति। ओषधिवनस्पतिभ्यः परस्य वनस्य यो नकारस्तस्य णत्वं वेत्यर्थः। ओषधिभ्यः उदाहरति--दूर्वावणमिति। `ओषध्यः फलपाकान्ताः` इत्यमरः। अथ वनस्पतिभ्य उदाहरति--शिरीषवणमिति। यद्यपि यः पुष्पैर्विना फलति स एव उदुम्बरादिर्वनस्पतिः, `वानस्पत्यः फलैः पुष्पात्रैरपुष्पाद्वनस्पति`रित्यक्तेः। शिरीषवृक्षश्चायं पुष्पफलवानेन न वनस्पतिस्तथापि वनस्पतिशब्देनाऽत्र वृक्षसामान्यं विवक्षितम्। अत एव `सुपि युक्तवद्व्यक्तिवचने` इति सूत्रे भाष्ये `शिरीषवण`मित्यत्र शिरीषे वनस्पतित्वं व्यवह्मतमिति दिक्। द्व्यच्त्र्यज्भ्यामेवेति। `परस्य वनस्य णत्वं वाच्य`मिति शेषः। देवदारुवनमिति। प्रत्युदाहरणम्। 

