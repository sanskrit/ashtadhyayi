---
index: 8.3.88
index_padded: 8.3.088

sutra: सुविनिर्दुर्भ्यः सुपिसूतिसमाः
vritti: siddhantakaumudi
vrittiindex: 2477
---

एभ्यः सुप्यादेः सस्य षः स्यात् । पूर्वं धातुरुपसर्गेण युज्यते । किति लिटि परत्वात्संप्रसारणे षत्वे च कृते द्वित्वम् । [(परिभाषा - ) पूर्वत्रासिद्धीयमद्विर्वचने] । सुषुषुपतुः । सुषुषुपुः । अकिति तु द्वित्वेऽभ्यासस्य संप्रसारणम् । षत्वस्यसिद्धत्वात्ततः पूर्वं हलादिः शेषः (सि.कौ. 2179) । नित्यत्वाच्च् । ततः सुपिरूपाभावान्न षः । सुसुष्वाप । सुस्वप्ता । अस्वपीत् । अस्वपत् । स्वप्यात् । सुप्यात् । सुषुप्यात् । अस्वाप्सीत् ।[श्वस प्राणने (धा.पा. 1069)](#) । श्वसिति । श्वसिता । अश्वसीत्-अश्वसत् । श्वस्याताम् । श्वस्यास्ताम् । ह्म्यन्तक्षण--(सि.कौ. 2299) इति न वृद्धिः । अश्वसीत् ।[अन च (धा.पा. 1070)](#) । अनिति । आन । अनिता । आनीत् । आनत् ॥