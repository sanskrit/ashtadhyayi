---
index:  5.1.66
vrittiindex:  1320
sutra:  दण्डादिभ्यो यत्
vritti:  tattvabodhini 
---

दण्डादिभ्यः। पूर्वसूत्राद्यदनुवर्तत इकत्याह--यत्स्यादिति। केचित्तु `दण्डादिभ्यो यः`इति पठन्ति, स चाऽपपाठ एव, भाष्यादिविरोधादित्याहुः। तथा हि `अचो य`दिति सूत्रे भाष्ये उक्तं---`हनो वा यद्वधा देशश्च`। वध्यः घात्यः। `तद्धितो वा`। वधमर्हति वध्य इति। यदि चेह यद्विधीयतेतदैवैतदुपपद्यते, पक्षेद्वयेऽपि `यतोऽनावः`इत्याद्युदात्तत्वात्। यदि त्वर यो विधीयत तदा स्वरो भिद्येत। मनोरमायां तु `क्यब्विधौ हनो वा वधस्तद्धितो वा`इति भाष्यम्। यदि चेह यद्विधीयते, तदैवैतदुपपद्यते। क्यप्याद्युदात्तत्वं, यत्यपि तद्धिते `यतोऽनावः`इत्याद्युदात्तत्वमित्यादि स्थितम्।

