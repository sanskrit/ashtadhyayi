---
index:  3.1.36
vrittiindex:  83
sutra:  इजादेश्च गुरुमतोऽनृच्छः
vritti:  balamanorama 
---

इजादेश्च। नञ ऋच्छ इत्यनेन समासेऽनृच्छ इत्यस्मात्पञ्चमी। `धातोरेकाच` इत्यतो धातोरित्यनुवर्तते। `कास्प्रत्यया`दित्यत आमिति,लिटीति चानुवर्तते तदाह-- इजादिरित्यादिना। आस्कासोरिति। `कास्प्रत्ययादाममन्त्रे लिटी`ति , `दयायासश्चे`ति च कास्धातोः, आस्धातोश्चलिटि आम्विहितः। तत्र मकारस्य इत्संज्ञकत्वे `मिदचोऽन्त्यात्पर` इति आकारादाकारान्तरं स्यात्। ततश्च सवर्णदीर्घे कृते कास् आस् इत्येव भवतीति आम्विधिरनर्थकः स्यात्। अत आमो मकारस्य नेत्संज्ञेति विज्ञायत इत्यर्थः। तथा च एध् आम् ल इति स्थिते--

