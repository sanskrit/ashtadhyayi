---
index:  6.4.174
vrittiindex:  940
sutra:  दाण्डिनायनहास्तिनायनाथर्वणिकजैहृआशिनेयवाशिनायनिभ्रौणहत्यधैबत्यसारवैक्ष्वाकमैत्रेयहिरण्मयानि
vritti:  tattvabodhini 
---

दाण्डिनायन। निपात्यन्त इति। दण्डिन्, हस्तिन्--आभ्यां नडादित्वात्फक्, निपातनाट्टिलोपाऽभावः। वसन्तादिषु `अथर्वन्`इति पठ�ते। `अथर्वणा प्रोक्तो ग्रन्थ उपचारादथर्वा, तमधीते `आथर्वणिकः`। शुभ्रादिषु `जिहृआशिन्`इति पट�ते, तस्यापत्यं जैहृआशिनेयः। वाशिनोऽपत्यं वाशिनायनिः। `उदीचां वृद्धा`दिति फिञ्। भ्रूणहन्, धीवन्,--अनयोः ष्यञि तकारोऽन्तादेशो निपात्यते। भ्रूणघ्नो भावो भ्रौणहत्यम्। धैवत्यम्। `हनस्तोऽचिण्णलोः`इत्यनेनैव हन्तेस्तत्त्वे सिद्धे तकारनिपातनं ज्ञापयति `धातोः स्वरूपग्रहणे तत्प्रत्यये कार्यविज्ञान`मिति। तेन वार्त्रघ्नमित्यत्र तत्वं न। नन्वेवं `प्रसृङ्भ्या`मित्यादौ `अनुदात्तस्य चे`त्यम् दुर्वारः स्यात्, अम्विधौ धातोः स्वरूपग्रहणाऽभावात्। अत्राहुः---`मृजेर्वृद्धि`रिति सूत्रस्थभाष्यपर्यालोचनया `धातोः कार्यमुच्यमानं तत्प्रत्यये भवती`ति ज्ञापनार्थं तकारनिपातनमिति व्याख्येयम्। तेन न कोऽपि दोष इति। `सरयू`इत्यस्याऽणि परे य्वादेर्वो निपात्यते। सरय्वां भवं `सारव`मुदकम्। इक्ष्वाकोरपत्यं `ऐक्ष्वाकः`। `जनपदशब्दात्क्षन्त्रियादञ्। उवोपो निपातनात्। इक्ष्वाकुषु जनपदेषु भवः। `कोपधादण्`। ऐक्ष्वाकः। अत्राप्युलोपो निपातनादेव। अञणन्तयोद्र्वयोरप्येकश्रुत्या पाठात्। बहुत्वे तु `अञस्तद्राजत्वाल्लुक्, `अणस्तु ने`ति विशेषः। तथा च रघुः--- `इक्ष्वाकूणां दुरोपेऽर्थे`इति। मुरारिस्त्वाह `ऐक्ष्वाकेषु च मैथिलेषु च फलन्त्वस्माकमद्याशिषः`इति। हिरण्यस्य विकारो हिरण्मयः। मयटि यादेर्लोपोऽत्र निपात्यते।

