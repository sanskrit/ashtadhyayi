---
index: 2.1.40
index_padded: 2.1.040

sutra: सप्तमी शौण्डैः
vritti: mahabhashyam
---

 सप्तमी शौण्डैः (388) (248 तत्पुरुषसंज्ञासूत्रम् ।। 2.1.27 ।।) (न्यूनताशङ्कापरिहाराधिकरणम्) (1272 वार्तिकम् ।। 1 ।।) (।। शौण्डादिभिः ।।) (व्याख्याभाष्यम्) शौण्डादिभिरिति वक्तव्यम्। इहापि यथा स्याद् अक्षधूर्तः स्त्रीधूर्तः अक्षकितवः स्त्रीकितव इति।। (आक्षेपभाष्यम्) तत्तर्हि वक्तव्यम्?।। (समाधानभाष्यम्) न वक्तव्यम्। बहुवचननिर्देशाच्छौण्डादिभिरिति विज्ञास्यते।। सप्तमी शौण्डैः ।। 39 ।। 