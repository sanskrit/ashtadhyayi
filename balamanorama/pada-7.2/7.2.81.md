---
index: 7.2.81
index_padded: 7.2.081

sutra: आतो ङितः
vritti: balamanorama
---

<<आतो ङितः>> - आतो ङितः । ङित इत्यवयवषष्ठी । "अतो येय" इत्यस्मादत इति पञ्चम्यन्तम्, इय इति प्रथमान्तं चानुवर्तते । यकारादकार उच्चारणार्थः । तदाह — अतः परस्येति । "ङिता॑मित्यनन्तरम्"अवयवस्ये॑ति शेषः । एधेते इति । एध — आतो इति स्थिते, आकारस्य इञ्, "#आद्गुणः" अन्तादेशे, पररूपे, टेरेत्वमिति भावः । अथ लटो मध्यमपुरुषैकवचने थासादेसे कृतेटित आत्मनेपदाना॑मित्येत्वे प्राप्ते —  