---
index:  7.3.20
sutra:  अनुशतिकादीनां च
vritti:  nyasa
---

`अनुशतिक` इति। शतेन क्रीतः--`शताच्च ठन्यतावशते` (5.1.21) इति ठन्--शतिकः, अनुगतः शतिकेनानुशतिकः, ततः `तस्येदम्` (4.3.120) इत्यण्। आनुशातिकम्, आनुहौडिकम्` इति। `चरति` (4.4.8) इति ठक्। `आनुसांवत्सरिकम्` इति। `तत्र च दीयते कार्यं भववत्` (5.1.96) इत्यतिदेशात् `बह्वचोऽन्तोदात्तात्` (4.3.67) इति ठञ्। `आङ्गारवैणवः` इति। `तस्यापत्यम्` (4.1.92) इत्यण्।
`आसिहात्यम्` इति। `तत्र भवः` (4.3.53) इत्यण्। `आस्यहात्यम्` इति। `विमुक्तादिभ्योऽण्` (5.2.61)। `आस्यहैतिकम्` इति पाठे `तदस्य प्रयोजनम्` (5.1.109) इति प्राग्वतीयष्ठञ्। ननु च प्रातिपदिकादिति वर्त्तते, अस्यहत्यास्यहेतिश्च पदसमुदायोऽयम्, न प्रातिपदिकम्, तत्कथमतः प्रत्ययः? सत्यपि वा प्रत्यये कथं विभक्तेरलुक्? इत्याह--`अत एव` इत्यादि।
`वाध्यौगः` इति। `अनुष्यानन्तर्ये बिदादिभ्योऽञ्` (4.1.104)। `पौष्करसादिरानुहारतिः` इति। `बाह्वादिभ्यश्च` (4.1.96) इतीण्। `कौरुकात्यम्` झ्र्कौरुकात्यः--काशिकाट इति। गरगादित्वादयञ्। `कौरुपाञ्चालः` इति। `तत्र भवः` (4.3.53) इत्यण्। ननु च जनपदशब्दा `जनपदतदवध्योश्च` (4.2.124) इति वुञा भवितव्यम्! इत्यत आह--`जनपदसमुदायो जनपदग्रहणेन` इत्यादि। कुरुपञ्चालशब्दो हि जनपदमुदायवचनः, न च जनपदसमुदायो जनपदग्रहणेन गृह्यत इति कुतो वुञ्प्रसङ्गः? `औदकशौद्धिः` इति। `अत इञ्` (4.1.95)।
`ऐहलौकिकः, पारलौकिकः` इति। `लोकोत्तरपदस्य` झ्र्लोकोत्तरपदाच्च--इति वर्तिकम्ट(वा.459) इति ठञ्। एतत् `समानस्य तदादेश्च` इत्येवमादिकायां कारिकायामियमिष्टिरिति पठ्यते। `सार्वलौकिकः` इति। `लोकसर्वलोकाट्ठञ्` (5.1.44)। `सार्वपौरुषम्` इति। `तस्येदम्` (4.3.120) इत्यण्। `सार्वभौमः` इति। `सर्वभूमिपृथिवीभ्यामणञौ` (5.1.41) इत्यण, अञ्चा। `प्रायौगिकः` इति। अध्यात्मादित्वात् (वा.456) ठञ्। `पारस्त्रैणेयः` इति। `कुलटाया व` (4.1.127) इतीनङ्। तत्र `स्त्रीभ्यो ढक्` (4.1.120) `कल्याण्यादीनामिनङ् च` (4.1.146) इत्यनुवर्त्तते।
`राजपौरुष्यम्` इति। ब्राह्मणादित्वात् (5.1.124) ष्यञ्। `सौत्रनाडिः` इति। `अत इञ्` (4.1.95) `आभिगामिकः` इति। अभिगममर्हतीत्यार्हीयष्ठक् (5.1.63)।
`आधिदैविकम्, आधिभौतिकम्` इति। भवार्थेऽध्यात्मादित्वात् (वा.456) ठञ्। `चातुर्वेद्यम्` इति। ष्यञ्। स्वार्थिको वक्तव्यश्चातुर्वर्ण्यादिसिद्ध्यर्थमिति स्वार्थं एव ष्यञ्।।

