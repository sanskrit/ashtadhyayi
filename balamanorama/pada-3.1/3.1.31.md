---
index:  3.1.31
vrittiindex:  148
sutra:  आयादय आद्र्धधातुके वा
vritti:  balamanorama 
---

आयादयः। आय आदिर्येषां ते आयादयः। `आय ईयङ्णिङ् चेति त्रय आयादयो मताः`। गुपूधूपविच्छिपणिपनिभ्य आयः, ऋतेरीयङ्, कमेर्णिङित्युत्तरमस्य सूत्रस्य पाठात्। विवक्षायामिति। `आर्द्धधातुके` इति विषयसप्तमीति भावः। परसप्तमीत्वे तु गोपायितेत्यत्र अतो लोपो न स्यात्, आर्द्धधातुकोपदेशकालेऽदन्तत्वाऽभावादिति भावः।

