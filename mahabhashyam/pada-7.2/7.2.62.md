---
index: 7.2.62
index_padded: 7.2.062

sutra: उपदेशेऽत्वतः
vritti: mahabhashyam
---

 उदेशेऽत्वतः तासावत्वत्प्रतिषेधे घसेः प्रतिषेधप्रसङ्गोऽकारवत्त्वात्।। तासावत्वत्प्रतिषेधे घसेः प्रतिषेधः प्राप्नोति--जघसिथ ।। किं कारणम्?।। अकारवत्त्वात्। सोऽपि ह्यकारवान्।। सिद्धं तु हलादिग्रहणात्।। सिद्धमेतत् ।। कथम्?।। हलादिग्रहणात् । हलादिग्रहणं कर्तव्यम्। तच्चावश्यं कर्तव्यम्--अट्यशी प्रयोजयतः ।। अट्यशी तावन्न प्रयोजयतः।। किं कारणम्?।। तासावनिट ःथ्द्य;त्युज्यते सेटौ चेमौ तासौ।। अञ्ञ्ज्वशू तर्हि प्रयोजयतः।। अञ्ञ्ज्वशू चापि न प्रयोजयतः।। किं कारणम्?।। तासौनित्याऽनिटःथ्द्य;त्युच्यते,विभाषितेटावेतौ ।। अदिस्तर्हि प्रयोजयति। आदिथ ।। क्रियमाणेऽपि वै हलादिग्रहणेऽत्र प्राप्नोति--जघसिथ। एषोऽपि हि हलादिः ।। तस्य चाभावात्तासौ ।। तासावनिट ःथ्द्य;त्युच्यते न च घसिस्तासावस्ति।। ननु च यस्तासौ नात्यनिडप्यसौ तासौ भवति।। नैवं विज्ञायते--यस्तासावनिडिति ।। कथं तर्हि?।। यस्तासावस्त्यनिट् चेति।। किं वक्तव्यमेतत् ?।। न हि ।। कथमनुच्यमानं गंस्यते ?।। सप्त्यम्यर्थे वतिः।। सप्तम्यर्थेऽपि वै वतिर्भवति। तद्यथा मथुरायामिव मथुरावत्। पाटलिपुत्र ःथ्द्य;व पाटलिपुत्रवत् । एवं तासाविव तास्वत्।। उपदेशेत्वतः।। 