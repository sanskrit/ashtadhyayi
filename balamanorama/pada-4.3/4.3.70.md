---
index: 4.3.70
index_padded: 4.3.070

sutra: पौरोडाशपुरोडाशात् ष्ठन्
vritti: balamanorama
---

<<पौरोडाशपुरोडाशात् ष्ठन्>> - पौरोडाश । "उक्तविषये" इति शेषः । पुरोडाशेति । पुरोडाशशब्दसहितो मन्त्रो लक्षमया पुरोडाश इत्युच्यत इत्यर्थः । स एव पौरोडाश इति । प्रज्ञादित्वात्स्वार्थेऽणिति भावः । पौरोडाशिक इति । पौरोडाशात्ष्ठनि रूपम् । पुरोडाशिक इति । पुरोजाशशब्दात्ष्ठनि रूपम् । षित्त्वान्ङीष् । पौरोडाशिकी — पुरोडाशिकी ।