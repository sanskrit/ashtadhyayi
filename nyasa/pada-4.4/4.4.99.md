---
index:  4.4.99
sutra:  प्रतिजनादिभ्यः खञ्
vritti:  nyasa
---

जनं जनं प्रति प्रतिजनम्, `यथार्थेऽव्ययम्` (2.1.6) इत्यव्ययीभावः। `परस्यकुलम्, अमुष्यकुलम्` इति। निपातनादलुक्। `षष्ठ्या आक्रोशे` (6.3.21) इति वा यदा परकुलत्वेनाक्रुश्यते।
`यत्र` इत्यादि। `प्रतिजन` , `सर्वजन` इत्येवमादिषु केषुचिद्धितार्थ एव प्रतियते, न तु प्रवीणो योग्यशब्दस्यार्थः। तेन तत्र वचनसामर्थ्यात् परेऽपि प्राक्क्रीतीयाः प्रत्यया बाध्यन्ते। अन्यथा हि वचनमनर्थकं स्यात्।।

