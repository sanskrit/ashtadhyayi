---
index:  3.2.109
sutra:  उपेयिवानना�आआननूचानश्च।
vritti:  nyasa
---

`उपपूर्वादिणः क्वसुः` इति। लिडादेश इति वेदितव्यः। `अभ्यासदीर्घत्वम्` इति। `दीर्घ इणः किति` (7.4.69) इत्यनेन। `तत्सामथ्र्यात्` इत्यादि। दीर्घत्वविधानसामथ्र्यादकः सवर्णे दीर्घ्तवमेकादेशः प्रतिषिध्यते, प्रवृत्तिविघातोऽस्य क्रियत इत्यर्थः। यदि ह्रेकादेशः स्यात्, दीर्घत्वभिधानमनर्थकं स्यात्; एकादेशेनैव दीर्घत्वसिद्धेः। ननु चाभ्यासदीर्घस्येयतुः, इयुरित्ययमवकाशः स्यात्-- यत्र धातुरूपस्य `इणो यण्` (६।४।८१) इति यणादेशः क्रियते? नैषोऽस्यावकाशः, अत्र हि `अचः परस्मिन् पूर्वविधौ` (1.1.56) इति स्थानिवद्भावेन भवितव्यम्। कथम्? सवर्णदीर्घत्वे हि पूर्वापरविधितवात् पूर्वविधिरिति शक्यते व्यपदेष्टुम्। यो ह्रुभयस्थानी निष्पद्यते लभतेऽसावन्यतरव्यपदेशम्। न चात्र `न पदान्त` (1.1.57) इत्यादिसूत्रेण दीर्घविधिं प्रति स्थानिवद्भावप्रतिषेधोऽस्ति; यस्मात् `स्वरदीर्घयलोपेषु लोपाजादेशौ न स्थानिवदेव` (काशिका।१।१।५८) इत्यादिसूत्रेण दीर्घविधिं प्रति स्थानिवद्भावप्रतिषेधोऽस्ति; यस्मात् `स्वरदीर्घयलोपेषु लोपाजादेशौ न स्थानिवदेव` (काशिका।१।१।५८) इति स्थानिवद्भावादकः सवर्णे दीर्घत्वेनात्र भवितव्यम्। तदेतदभ्यासदीर्घत्वमनवकाशत्वात् सवर्णदीर्घत्वं बाधत इति स्थितमेतत्-- सामथ्र्यादेकादेशः प्रतिषिध्यत इति। `तत्र` इत्यादि। एकादेशप्रतिबन्धके हि सत्यनेकाच्त्वं भवति, तेन `वस्वेकाजाद्()घसाम्` (7.2.67) इत्यनेनेडागमो न प्राप्नोतीति स निपात्यते। `धातुरूपकस्य यणादेशः` इति। `इणो यण्` (6.4.81) इत्यनेन, तर्दीदं निपातनमेव। सत्यजादावपि परतो वसोः सम्प्रासरणमिति। सम्प्रसारणे कृते सतीट् प्राप्नोति स `वस्वेकाजाद्घसाम्` (7.2.67) इति प्रतिषिद्धः, स एवानेन निपातनन प्रतिप्रसूयते। प्रतिषिद्धः स पुनः प्रवत्र्तते, न त्वपूर्व विधीयते। `तेनाजादौ न भवति` इति। अपिपूर्वस्य हि विधानेन विशेषानुपादानादजादावपि प्रसङ्गः स्यात्; न तु लक्षणप्रतिषेधस्येटः प्रसवे; तस्य वलादित्वात्। `उपेयुषा` इति। सम्प्रसारणे कृते धातोर्यणादेशः, `आदेशप्रत्यययोः` (8.3.59) इति षत्वम्। `न चात्रोपसर्गस्तन्त्रम्` इति। उपस्र्गोऽत्र न प्रधानमित्यर्थः। तन्त्रत्वं तस्य `बहुलं छन्दसि` (3.2.88) इत्यतो बहुलग्रहणानुवृत्तेर्लभ्यते। `उपागात्` इति। लुङ, `इणो गा लुङि` (2.4.45) इति गादेशः। `गातिस्था`( २।४।७७) इत्यादिना सिचो लुक्। `उपैत्` इति। लङ, तिप्, अदादित्वाच्छपो लुक्, `आडजादीनाम्` (6.4.72) इत्याट्, `आटश्च` (6.1.87) इति वृद्धिः। `उपेयाय`इति। लिट्, तिप्, णल्, `अचो ञ्णिति` (7.2.115) इति वृद्धिः, आयादेशः, स्थानिवद्भावादद्विर्वचनमिकारस्येति; `अभ्यासस्यासवर्णे`(6.4.78) इतीयङ, इकारेण सह `आद्गुणः` (6.1.84)।	`अना()आआन्` इति। `अश भोजने` (धा।पा।१५२३) लिट्, क्वसुः, द्विर्वचनम्, `अश`इत्यस्य `अत आदेः` (7.4.70) इत्यभ्यासस्य दीर्घत्वम्, इडभावश्च,`वस्वेकाजाद्धसाम्` (7.2.67) इत्यनेन प्राप्तस्येटोऽभावो निपात्यते। न आ()आआन् अना()आआन्-- नञ्समासः, `नलोपो नञः` (6.3.72) इति नलोपः;`तस्मान्नुडचि` (6.3.73) इति नुडागमः। `नाशीत्` इति। लुङ, `च्लेः सिच्` (3.1.44), `इट ईटि` (8.2.28) इति सिचो लोपः, पूर्ववदाट्, वृद्धिः, नञा सह सवर्णदीर्घत्वम्। `नाश्नात्` इति। लङ्, क्र्यादित्वात् श्ना, आडागमः। `नाश` इति। लिट्, तिप्,णल्, द्विर्वचनम्, पूर्ववदभ्यासदीर्घत्वम्, धातुना नञा सहाकः सवर्णे दीर्घत्वम्।
`वचेः`इत्यादि। `वच परिभाषणे` (धा।पा।१०६३)-- इत्यस्मात् `ब्राउवो वचिः`(2.4.53) इति वच्यादेशाद्वा वचेरनुपूर्वात्, कानच् कत्र्तर्यात्मनेपदसंज्ञको न प्राप्नोति;परस्मैपदित्वात्, इतरस्मात् कर्त्त्रभिप्रायफलस्य विवक्षितत्वात्, अतः स निपात्यते। वच्यादिसूत्रेण (6.1.15) धातोः सम्प्रसारणम्, `लिट()भ्यासस्योभयेषाम्` (6.1.17) इत्यभ्यासस्य पश्चादनुशब्देन सहाकः सवर्णे दीर्घत्वम्। `अन्ववोचत्` (6.1.84)। `अन्वब्रावीत्` इति। ब्राउवो लङ,शपो लुक्, `ब्राउव ईट्` (7.3.93)। `अनूवाच` इति। लिट्, णल्, `अत उपधायाः` (7.2.116) इति वृद्धिः, पूर्ववदभ्यासस्य सम्प्रासरमेकादेशः॥
