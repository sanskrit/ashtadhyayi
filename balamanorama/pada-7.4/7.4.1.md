---
index:  7.4.1
vrittiindex:  155
sutra:  णौ चङ्युपधाया ह्रस्वः
vritti:  balamanorama 
---

णौ चङि। अङ्गाधिकारादाह-- यदङ्गमिति। उपधायाः किम् ?। अचकाङ्क्षत्। चङि किम् ?। कारयति। णौ किम् ?। `चह्युपधाया ह्रस्व`इत्युच्यमाने अदीदपदित्यत्र दाधातोर्ण्यन्ताल्लुङि चङि दा इ अ त् इति स्थिते आकारस्य ह्रस्वे सति पुङ्न स्यात्। णावित्युक्तौ तु आकारस्य णौ परत उपधात्वाऽभावान् ह्रस्वः। `द्विर्वचनेऽची`ति निषेधस्तु न शङ्क्यः, द्वित्वनिमित्तचङ उपधया व्यवहितत्वात्। तथा च प्रकृते कम् अ त इति स्थितम्। चङि। `एकाचो द्वे प्रथमस्ये`ति `अजादेर्द्वितीयस्ये`ति चाधिकृतम्। `लिटि धातोरनभ्यासस्ये`ति सूत्रं लिटीति वर्जमनुवर्तते। तदाह--चङि पर इत्यादिना। तथा च कमित्यस्य द्वित्वे हलादिशेषे क कम् अ त इति स्थितम्। 

