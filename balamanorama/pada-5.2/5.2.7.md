---
index:  5.2.7
vrittiindex:  1785
sutra:  तत्सर्वादेः पथ्यङ्कर्मपत्रपात्रं व्याप्नोति
vritti:  balamanorama 
---

तत्सर्वादेः। पथिन्, अङ्ग, कर्मन्, पत्र, पात्र-एषां समाहारद्वन्दावात्पञ्चम्यर्थे द्वितीया। प्रातिपदिकविशेषणत्वात्तदन्तविधिः। `ग्रहणवता प्रातिपदिकेन तदन्तविधिर्नास्ती`ति निषेधस्तु न, केवलानामेषां सर्वादित्वस्याऽसंभवात्। `त`दिति तु द्वितीयान्तं व्याप्नोतीत्यत्रान्वेति। ततश्च तद्व्याप्नोतीत्यर्थे सर्वशब्दपूर्वपदकेभ्यः प्रातिपदिकेभ्यो द्वितायान्तेभ्यः पथ्यङ्गकर्मपत्रपात्रान्तेभ्यः खः स्यादित्यर्थः फलति। तदाह--सर्वादेरित्यादिना। सर्वपथानिति। `ऋक्पू`रिति समासान्ताः। आप्रपदम्। `आप्रपद`मित्यव्ययीभावाद्द्वितीयान्तात्प्राप्नोतीत्यर्थे खः स्यादित्यर्थः। पदस्याग्रं प्रपदमिति। `पादाग्रं प्रपद`मित्यमरः।

