---
index:  5.3.42
vrittiindex: 
sutra:  सङ्ख्याया विधार्थे धा
vritti:  balamanorama 
---

सङ्ख्याया विधार्थे धा। विधाशब्दस्याऽर्थः प्रकारो विधार्थः। `विधा विधौ प्रकारो विधार्थः। `विधा विधौ प्रकारे चे`त्यमरः। सामान्यस्य भेदको विशेषः-प्रकारः। सचाभिधानस्वभावाक्रियाविषयक एव गृह्यते। तदाह--क्रियाप्रकारेति। चतुर्धापञ्चधेति। `गच्छती`त्यादि क्रियापदमध्याहार्यम्। चतुष्प्रकारा गमनादिक्रियेति बोधः। `नवधा द्रव्य`मित्यादावपि `भवती`त्यादि क्रियापदमध्याहार्यम्।

