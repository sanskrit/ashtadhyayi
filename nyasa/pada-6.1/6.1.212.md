---
index:  6.1.212
sutra:  ङयि च
vritti:  nyasa
---

`तुभ्यम्, मह्यम्` इति। `ङे प्रथमयोरम्` (7.1.28) इत्यम्भावः, `तुम्यमह्यौ ङयि` (7.2.95) इति युष्मदस्मदोस्तुभ्यमह्यावादेशौ।
किमर्थं पृथगयं योगः क्रियते? इत्यत आह--`पृथग्योगकरणम्` इत्यादि। एकयोगे हि कार्यिणोः, निमित्तयोश्च समानत्वाद्यथासंख्यमत्र भवितव्यमिति कस्यचिदाशङ्का स्यात्। अतः पृथग्योगकरणं यथासंख्यनिरासार्थमिति प्रदर्शनार्थम्। ततश्चास्वरितत्वादेव यतासंख्यं न भविष्यति। आशङ्कातः कस्यचिन्मन्दबुद्धेः स्यादिति तन्निरासार्थं पृथग्योगकरणम्। अयमपि पूर्ववदेव विभक्तिस्वरापवादः।।

