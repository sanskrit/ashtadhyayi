---
index: 3.3.41
sutra: निवासचितिशरीरोपसमाधानेष्वादेश्च कः
vritti: satishabodha
---


3.3.41 निवासचितिशरीरोपसमाधानेष्वादेश्च कः । 


वृत्तिः -- एषु चिनोतेर्घञ् आदेश्‍च ककारः । उपसमाधानं राशीकरणम् तच्च धात्वर्थ: । अन्ये प्रत्ययार्थस्य कारकस्योपाधिभूता: । The affix घञ् may be used following the verbal root √चि (चिञ् चयने ५. ५) and simultaneously the beginning चकार: of the verbal root is replaced by a ककार: when the derived word denotes either निवास: (residence/dwelling), चिति: (funeral/sacrificial fire), शरीरम् (body) or when the verbal root denotes ‘piling up/heaping.’


उदाहरणम् – निचीयन्ते (संगृह्यन्ते) धनधान्याद्यस्मिन्निति निकाय: (निवास:)।


नि कि + घञ् 3.3.41
= नि कि + अ 1.3.3, 1.3.8, 1.3.9
= नि कै + अ 7.2.115
= नि काय् + अ = निकाय 6.1.78. ‘निकाय’ gets the प्रातिपदिक-सञ्ज्ञा by 1.2.46.


उदाहरणम् – आचीयन्तेऽस्मिन्निष्टका: = आकायम् (अग्निस्थलविशेषम्)। ‘आकायमग्निं चिन्वीत’।
उदाहरणम् – चीयतेऽस्मिन्नस्थ्यादिकम् = काय: (शरीरम्)।
उदाहरणम् – निचीयते = राशीक्रियते = निकाय:। अथवा – निचयनम् = राशीकरणम् = निकाय:। गोमयानां निकाय: = गोमयनिकाय:। प्रकीर्णानां गोमयानामेकत्र राशीकरणमित्यर्थ:।


एषु किम्? चय:।

