---
index:  7.1.71
sutra:  युजेरसमासे
vritti:  nyasa
---

`युङ, युञ्जौ, युञ्जः` इति। पूर्ववत् क्विन्नादि।
`अश्वयुक्` इति। अश्वं युनक्तीति `सत्सूद्विष` (3.2.61) इत्यादिना क्विप्। कथं युजेर्नुब्युच्यमाने समासेऽपि स्यात्? तदन्तविधिना। कथमत्र तदन्तविधिः? एतेदेव ज्ञापकम्--अस्तीह तदन्तविधिरिति। उक्तञ्च--`अङ्गाधिकारे तस्य तदुत्तरपदस्य` (पु.प.वृ.85) इति वचनात्।
`युजेः` इत्यादि। इकारेण निर्देशो ह्येवमर्थः क्रियते--यस्य युजेरिकारोऽनुबन्धस्तस्य ग्रहणं यथा स्यात्, अन्यस्य मा भूदिति। तेन `युज समाधौ` (धा.पा.1177) इत्यस्य ग्रहमं न भवति, न हि तस्येकारोऽनुबन्धोऽस्ति। `युजम्` इति। सम्पदादित्वात्क्विप्। `आपन्नाः` इति। प्राप्ता इत्यर्थः।।

