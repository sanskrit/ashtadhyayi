---
index:  4.3.151
sutra:  नोत्वद्वर्ध्रबिल्वात्
vritti:  nyasa
---

`मौञ्जम्` इति। मुञ्जाशब्दस्य पूर्वपदाद्युदात्तत्वेन तस्मादौत्सर्गिक एवाण्। `गार्मुत्म्` इति। `मुग्रोरुतिःट (पं.उ.1.96), `प्गर्मुत्-- द.उ. ग्रो मुट् च` (पं.उ.फ् गोर्मुट् च` (पं.उ.1.97) इति प्रत्ययस्वरेण गर्मुच्छब्दोऽन्तोदात्तः। तस्मात् `अनुदात्तादेश्च` (4.3.140) इत्यञ्। `ब्रार्ध्री`इति । `वृधिवपभ्यां रन्` (द.उ.8.45) ब्रर्ध्रशब्दो नित्स्वरेणाद्युदात्तः, तस्मात् `प्राग्दीव्यतोऽण्` (4.1.83), `टिड्ढाणञ्` (4.1.15) इति ङीप्। `बैल्वम्` इति। `बिल्वादिभ्योषऽण्` (4.3.136)।
अथ मतुषा निर्देशः किमर्थः ? न नोद्वर्ध्रबिल्वादित्येवोच्येतेत्यत आह-- `मतुब्निर्देशः`इति।`नोत्वद्वर्ध्रबिल्वात्` (4.3.151) इत्युच्यमान उदिति वर्णग्रहणं स्यात्। अत्र वर्णग्रहणे सर्वत्र तदन्तविधिं प्रयोजयतीति तस्मात्तन्निषेधाय मतुब्निर्देशः। कः पुनस्तदन्तविधौ सति दोषः स्यादित्यत आह-- `इहै व` इत्यादि। एवकारेण मुञ्जादिभ्यो न स्यादिति दर्शयति। `वैष्णवी` इति। बिल्वादित्वादण्।।

