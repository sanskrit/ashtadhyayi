---
index:  7.1.64
vrittiindex:  410
sutra:  लभेश्च
vritti:  balamanorama 
---

लभेश्च। लभेरपि नुम् स्यादचि, नतु शब्लिटोरित्यर्थस्य स्पष्टत्वादनुक्तिः। अररम्भदिति। नुमि कृते संयोगपरत्वेन अकारस्य लघुत्वाऽभावान्न सन्वत्त्वमिति भावः। `हि गतौ वृद्धौ चे`त्यस्माच्चङि `अजीहय`दित्यत्र `हेरचङी`ति हकारस्य कुत्वं नेत्याह-- हेरचङीति। `अत्स्मृदृ?त्वरे`ति सूत्रं चुरादौ `प्रथ प्रख्याने` इति धातौ व्याख्यातम्। असस्मरदिति। अत्र `सन्यतः` इतीत्त्वे प्राप्ते अत्त्वम्। अत एव ज्ञापकादनेकहल्व्यवधानेऽपि लघुपरत्वमित्युक्तं प्राक्। संयोगपरत्वेन लघुत्वाऽभावान्नाऽभ्यासदीर्घः। अददरदिति। `दृ? विदारणे` इत्यस्य रूपम्। अत्रापि `सन्यतः` इत्यस्यापवादोऽयम्। दीर्घमाशङ्क्याह-- तपरत्वसामर्थ्यादिति। अतत्वरत्। अपप्रथत्। अमम्रदत्। अतस्तरत्। अपस्पशत्।

