---
index:  2.4.63
vrittiindex:  1130
sutra:  यस्कादिभ्यो गोत्रे
vritti:  balamanorama 
---

यस्कादिभ्यो। नेदं सूत्रमपत्याधिकारस्थं, किंतु द्वैतीयीकम्। अतो गोत्रशब्देन प्रवराध्यायप्रसिद्धमेव गोत्रमिह विवक्षितम्, `अपत्याधिकारादन्यत्र लौकिकमेव गोत्रं गृह्यते` इति `यूनि लुक्` इति स्त्रीपुसाभ्या`मित्यादिसूत्रभाष्ये सिद्धान्तितत्वात्। `ण्यक्षत्रियार्षे`त्यतो सुगित्यनुवर्तते। `तद्राजस्य बहुषु तेनैवास्त्रिया`मिति सूत्रं तद्राजवर्जमनुवर्तते। तदाह--एभ्योऽपत्यप्रत्ययस्येति। मित्रयव इति। मित्रयोरपत्यानि पुमांस इत्यर्थः। गृष्ट�आदिढको लुकि आदिवृद्धिनिवृत्तिः। 

