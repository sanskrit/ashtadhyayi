---
index:  8.4.23
sutra:  वमोर्वा
vritti:  nyasa
---

पूर्वेण नित्ये प्राप्ते विकल्पार्थ वचनम्। वाग्रहणं पूर्वविधीनां नित्यत्वज्ञापनार्थम्; अन्यथा हि योगारम्भसामर्थ्यादेवास्य विधेर्नित्यत्वं झ्र्विधिः--प्रा.मु.पाठः; का.मु.पाठश्चट विज्ञायेत, पूर्वेषां तु विधीनां `शेषे विभाषा` (8.4.18) इत्यतो विभाषाग्रहणस्यानुवृत्तेः पाक्षिकत्वं स्यात्। इह तु वाग्रहणे द्वयोर्विभाषयोर्मध्ये ये विधयस्त एवह नित्या इति तेषां नित्यत्वं विज्ञायते।।

