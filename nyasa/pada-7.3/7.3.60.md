---
index:  7.3.60
sutra:  अजिव्रज्योश्च
vritti:  nyasa
---

`समाजः उदाजः` इति। `अज गतिक्षेपणयोः` (धा.पा.230)। `समुदोरजः पशुषु` (3.3.69) इति घञ्। `परिव्राजः, परिव्राज्यम्` इति। `वज व्रज गतौ` (धा.पा.252,253)।
अथाजेर्ण्यति कस्मादुदाहरणं नोपन्यस्तम्? इत्याह--`वीभावस्य` इत्यादि। तत्र `अजेर्व्यघञपोः` (2.4.56) इति वीभावस्य विधानमिति; तेन तस्योदाहरणं नोपपद्यते, ततो न दर्शितमित्यभिप्रायः। चकारोऽनुक्तसमुच्चयार्थः, तेन वजेरपि प्रतिषेधो भवति--वाजः, वाच्यमिति।।

