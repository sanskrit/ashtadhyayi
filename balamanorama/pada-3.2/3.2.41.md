---
index:  3.2.41
vrittiindex:  771
sutra:  पूःसर्वयोर्दारिसहोः
vritti:  balamanorama 
---

पूः सर्वयोर्दारिसहोः। दारिसहोरिति पञ्चम्यर्थे षष्ठी। पुर्?शब्दे सर्वशब्दे च कर्मवाचिन्युपपदे दारेः सहेश्च खजित्यर्थः। यथासङ्ख्यमन्वयः। `दारी`ति ण्यन्तस्य ग्रहणम्। पुरन्दर इति। पुरं दारयतीति विग्रहे दारेः खचि णिलोपे `खचि ह्रस्वः` इत्युपधाह्रस्वे सुपी लुकि `वाचंयमपुरन्दरौ चे`ति खचो विकल्पविधौ खजभावे `कर्मण्य`णित्यस्य सिद्धत्वादण्ग्रहमं व्यर्थमित्यत आह-- असंज्ञार्थमिति। भगे चेति। इत्यादि स्पष्टम्। ऋतिह्कर इति। ऋतिर्गमनम्। अभयह्करशब्दं साधयितुमाह--भयशब्देन तदन्तविधिरिति। इदं च `येन विधि`रित्यत्र भाष्ये स्पष्टम्। 

