---
index:  6.3.94
vrittiindex:  375
sutra:  तिरसस्तिर्यलोपे
vritti:  tattvabodhini 
---

तिरसः। न विद्यते लोपो यस्य सः `अलोप`इति बहुव्रीहिः। अञ्चतावित्यनुवर्त्तमानमन्यपदार्थः। अवयवद्वारकश्च लोपः समुदाये उपचर्यत इत्यभिप्रेत्याह---अलुप्ताकार इत्यादि। `अकारलोपे सती`ति नोक्तं, व्याख्यानात्। अप्रत्ययान्ते किम्?, `तिरोऽञ्चन`मित्यादौ मा भूत्। तिरश्च इथि। लुप्ताऽकारत्वात्तिर्यादेशाऽभावे सस्य श्रुत्वेन शः। न चाऽल्लोपस्य स्थानिवत्त्वात्। श्चुत्वं न स्यादिति वाच्यम्, पूर्वत्रासिद्धे तदभावात्पदान्तविधित्वाच्च। 

