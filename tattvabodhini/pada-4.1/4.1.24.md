---
index:  4.1.24
vrittiindex:  429
sutra:  पुरुषात्प्रमाणेऽन्यतरस्याम्
vritti:  tattvabodhini 
---

पुरुषात्प्रमाणे। अपरिमाणान्तत्वान्निषेधे प्राप्ते विकल्पार्थं वचनम्। पुरुषशब्दो यद्यपि लोके जातिवचनस्तथापि `द्वौ पुरुषौ प्रमाणमस्या`इति वाक्ये प्रमाणशब्दसामानाधिकरण्यात्प्रमाणे वर्तत एव। वृत्तौ तु शब्दशक्तिस्वाभाव्यादेव। तथा च शुल्लसूत्रम्--`पञ्चारित्रि- पुरुषः`इति। द्विपुरुषीति। अत्र `पर्माणे लोद्विगोर्नित्य`मिति द्वयसचो लुगिति न्यासकारः। नन्विह तद्धितलुग्लुर्लभः, पुरुषशब्दस्य प्रमाणवाचित्वाऽभावेन `प्रमाणे लः`इति श्लोकवार्तिकस्याऽपर्वृत्तेः। ये हि शमादिवत्प्रमाणत्वेन प्रसिद्धस्तत्रैव तत्प्रवर्तते, न तु पुरुषशब्देऽपि। अन्यथा `पुरुषद्वयस`मित्यत्रापि लुक् स्यात्। न चैवं द्वयसज्दघ्नचावपि नास्मात्स्यातामिति वाच्यम्, --`ऊर्ध्वमाने मतौ ममे`त् वचनात्। एवं `पुरुषात्प्रमाणे---`इति वैकल्पिकस्यापि ङीपः सामथ्र्यादेव प्रवृत्तिः। किन्तु तद्धितलुगेव दुर्लभः इति चेत्राहुः--अस्त्विह `प्रमाणे लः`इत्यस्याऽप्रवृत्तिस्तथापि सुलभ एव लुक्। `पुरुषात्प्रमाणे`इति सूत्रे हि `द्विगोस्तद्धितलुकी`त्यनुवर्तते तत्सामथ्र्याल्लुगप्याक्षिप्यत इति सुवचत्वादिति। प्रमाणे किम्?। द्वाभ्यां पुरुषाभ्यां क्रीता द्विपुरुष#आ गौः। `तद्धितलुकी`त्येव। समाहारे--पञ्चपुरुषी। नन्विह पुरुषशब्दः पर्माणे न वर्तते इति द्द्यङ्गविकलमेतदिति चेदत्राहुः--प्रमाणार्थवृत्तीनामेव पुरुषाणामत्र समाहारान्न द्द्यङ्गविकलता। ततश्च `तद्धितलुकी`त्यनुक्तौपञ्चपुरुषशब्दाद्विकल्पः स्यात्, इष्यते तु `द्विगो`रिति नित्यं ङीबीति।

