---
index:  6.4.147
vrittiindex:  1126
sutra:  ढे लोपोऽकद्र्वाः
vritti:  balamanorama 
---

ढे लोपोऽकद्र्वाः। भस्येत्यधिकृतम् `ओर्गुणः` इत्यत ओरिति षष्ठ�न्तेनानुवृत्तेनविशेष्यते। तदन्तविधिः। तदाह--कद्रूभिन्नस्येति। `अलोऽन्त्यस्ये`त्यन्त्यलोपः। ओर्गुणापवादः। कामण्डलेय इति। कमण्डलोरपत्यमिति विग्रहः। ढकि #एयादेशे आदिवृद्धावुकारलोपः। ननु कमण्डलुशब्दवाच्यस्य जलपात्रस्याऽचेतनस्य कथमपत्ययोगः, तत्राह--कमण्डलुशब्दश्चतुष्पाज्जातिविशेषे इति। अत एव `कमण्डलुपदे आदधीते`ति बह्वृचब्राआहृणं सङ्गच्छत इति भावः। 

