---
index:  2.2.33
sutra:  अजाद्यदन्तम्
vritti:  padamanjari
---

अजाद्यदन्तम्।। अजादीति पृथक् पदम्, विशेषणसमासो वा। अश्वेन्द्ररथा इति। रथशब्दस्य पश्चात्समासे रथाश्वेन्द्रा इत्यपि भवति। द्वन्द्वे घ्यन्तादजाद्यदन्तं विप्रतिषेधेनेति। `द्वन्द्वे घि` इत्यस्यावकाशः---पटुगुप्तौ; `अजाद्यदन्तम्` इत्यस्यावकाशः---उष्ट्रखरम्; इन्द्राग्नी इत्यत्रोभयप्राप्तौ परत्वाद् `अजाद्यदन्तम्` इत्येतद्भवति विप्रतिषेधेनेति।।
 
काशिकावृत्तौ
द्वितीयाध्याये प्रथमः पादः पदमञ्जरी
