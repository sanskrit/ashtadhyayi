---
index:  7.1.28
vrittiindex: 
sutra:  ङे प्रथमयोरम्
vritti:  balamanorama 
---

अथ युष्मदस्मच्छब्दयो प्रक्रियां दर्शयति--ङे प्रथमयोरम्। `युष्मदस्मद्भ्यां ङसोऽश्` इत्यतो `युष्मदस्मद्भ्या`मित्यनुवर्तते। परशब्दोऽध्याहर्तव्यः। `ङे` इति लुप्तषष्ठीकं पृथक्पदम्। प्रथमयो`रिति प्रतमाद्वितीयाविभक्त्योर्लाक्षणिकमिति भाष्यं। तदाह युष्मदस्मद्भ्यामित्यादिना। सोरमादेशे कृते `न विभक्तौ` इति मस्य नेत्त्वम्। युष्मद् अम्, अस्मद् अम् इति स्थितम्। अधिकृत्येति। `कार्याणि वक्ष्यन्ते` इति शेषः।

