---
index: 5.2.122
sutra: बहुलं छन्दसि
vritti: mahabhashyam
---

 बहुलं छन्दसि (2140) (विनिप्रत्ययाधिकरणम्) (5781 उपसंख्यानवार्तिकम्।। 1 ।।) - छन्दोविन्प्रकरणेऽष्ट्रामेखलाद्वयोभयरुजाहृदयानां दीर्घश्च - (भाष्यम्) छन्दोविन्प्रकरणेऽष्ट्रामेखलाद्वयोभयरुजाहृदयानां दीर्घश्चेति वक्तव्यम्। अष्ट्रावी। मेखलावी। द्वयावी। उभयावी। रुजावी। हृदयावी।। मर्मणश्चेति वक्तव्यम्। मर्मावी।। (5782 उपसंख्यानवार्तिकम्।। 2 ।।) - सर्वत्रामयस्य - (भाष्यम्) सर्वत्रामयस्योपसंख्यानं कर्तव्यम्। आमयावी।। (5783 उपसंख्यानवार्तिकम्।। 3 ।।) - श्रृङ्गवृन्दाभ्यामारकन् - (भाष्यम्) श्रृङ्गवृन्दाभ्यामारकन् वक्तव्यः। श्रृङ्गारकः। वृन्दारकः।। (5784 उपसंख्यानवार्तिकम्।। 4 ।।) - फलबर्हाभ्यामिनच् - (भाष्यम्) फलबर्हाभ्यामिनच् वक्तव्यः। फलिनः। बर्हिणः।। (5785 उपसंख्यानवार्तिकम्।। 5 ।।) - हृदयाच्चालुरन्यतरस्याम् - (भाष्यम्) हृदयाच्चालुर्वक्तव्योऽन्यतरस्याम्। हृदयालुः। हृदयी। हृदयिकः। हृदयवान्।। (5786 उपसंख्यानवार्तिकम्।। 6 ।।) - शीतोष्णतृप्रेभ्यस्तन्न सहते - (भाष्यम्) शीतोष्णतृप्रेभ्यस्तन्न सहत ःथ्द्य;ति चालुर्वक्तव्यः। शीतालुः। उष्णालुः। तृप्रालुः।। (5787 उपसंख्यानवार्तिकम्।। 7 ।।) - हिमाच्चेलुः - (भाष्यम्) हिमाच्चेलुर्वक्तव्यः, तन्न सहत ःथ्द्य;त्येतस्मिन्नर्थे। हिमेलुः।। (5588 उपसंख्यानवार्तिकम्।। 8 ।।) - बलाच्चोलः - (भाष्यम्) बलाच्च ःढ़द्य;लो वक्तव्यस्तन्न सहत ःथ्द्य;त्येतस्मिन्नर्थे। बलूलः।। (5789 उपसंख्यानवार्तिकम्।। 9 ।।) - वातात्समूहे च - (भाष्यम्) वातात्समूहे च तन्न सहते ःथ्द्य;त्येतस्मिन्नर्थे च ःढ़द्य;लो वक्तव्यः। वातूलः।। (5790 उपसंख्यानवार्तिकम्।। 10 ।।) - पर्वमरूद्भ्यां तप् - (भाष्यम्) पर्वमरूद्भ्यां तप् वक्तव्यः। पर्वतः मरुत्तः।। (5791 तप्प्रत्याख्यानवार्तिकम्।। 11 ।।) - ददातिवृत्तं वा - (भाष्यम्) ददातिवृत्तं वा पुनरेतद्भविष्यति। मरुदि्भर्दत्तो मरुत्तः।। 