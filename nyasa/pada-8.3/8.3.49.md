---
index:  8.3.49
sutra:  छन्दसि वाऽप्राम्रेडितयोः
vritti:  nyasa
---

`अयस्पात्रम्` इति षष्ठीसमासे कृते `अतः कृकभि` (8.3.46) इत्यादिना नित्ये षत्वे प्राप्तेऽनेन विकल्पो विधीयते। एवं `विश्वतस्पात्रम्` इत्यादावपि यदि समासः, तदा प्राप्ते। `उरुणस्कारः` इत्यत्राप्यसमासत्वादेवा प्राप्ते। उरुशब्दात् परस्यास्मच्छब्दस्य `बहुवचनस्य वस्नसौ` (8.1.21) इति नसादेशः, `नश्च धातुस्थोरुषुभ्यः` (8.4.27) इति णत्वम्।
अथेह `हरिकेशः पुरस्तात्` (ॠवे.10.139.1), स नः पावक (ऋ.वे.1.12.10) इत्यादौ च कस्मान्न भवति? इत्याह--`हरिकेश` इत्यादि।।

