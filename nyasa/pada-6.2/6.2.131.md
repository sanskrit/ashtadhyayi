---
index:  6.2.131
sutra:  वर्ग्यादयश्च
vritti:  nyasa
---

वर्ग्यादयो दिगादियदन्ताः। तेषु ये द्व्यचस्ते `यतोऽनावः` (6.1.213) इत्याद्युदात्ताः। परिशिष्टास्तु `तित् स्वरितम्` (6.1.185) इत्यन्तस्वरिताः। वसुदेवस्यापत्यम् `ऋष्यन्धक` (4.1.114) इत्यादिनाण्, तेन वासुदेवशब्दोऽन्तोदात्तः। `अरज अर्जने` (धा.पा.224) इत्यस्माच्चुरादिणिजन्तात् `अजेर्णिलुक् च` (द.उ.5.57) इत्युनण्प्रत्ययः। तेनार्जुनो मध्योदात्तः। `इत्येवमादयः` इति। आदिशब्देन पक्षशब्दात् परे ये पठ्यन्ते तेषां ग्रहणम्।।

