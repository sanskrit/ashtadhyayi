---
index:  8.2.20
sutra:  ग्रो यङि
vritti:  nyasa
---

`निजेगिल्यते` इति। `ऋत इद्धातोः` (7.1.100) इतीत्त्वम्, द्विर्ववचनम्, अभ्यासकार्यम्।
`भावगर्हायां ग्रो यङ विहितः` इति। `लुपसदचर` (3.1.24) इत्यादिना। `गिरतेः` इति। `गृ़ निगरणे` (धा.पा.1410) इत्येतस्य तौदादिकस्य।
`गृणातेः` इति। `गु शब्दे` (धा.पा.1498) इत्यस्य ॠयादिकस्य।`सामान्येन ग्रहणमिच्छन्ति` इति। विशेषणानुपादानात्। `अपरे तु` इत्यादि। कथं पुनः सामान्योपादानेऽपि गिरतेरेव ग्रहणं लभ्यते? इत्याह--`गृणातेः` इत्यादि। किं `कारणं यङेव नास्ति? इत्याह--`अनभिधानात्` इति।
`निगीर्यते` इति। `सार्वधातुके यक्` (3.1.67), `हलि च` (8.2.77) इति दीर्घः।।

