---
index:  6.2.139
sutra:  उभे वनस्पत्यादिषु यूगपत्?।
vritti:  nyasa
---

वनशब्दः `नब्विषयस्यानिसन्तस्य` (फि।सू।२।२६) इत्याद्युदात्तः। पतिशब्दोऽपि प्रत्ययस्वरेण। स `पातेर्डतिः` (द।उ।१।२७) इति डतिप्रत्ययान्तः। `बृहदित्यन्तोदात्तम्? इत्यादि। बृहच्छब्दः `वर्तमाने पृषद्बृहन्महज्जगच्छतृवच्च` (द।उ।६५) इति केवलमन्तोदात्तो यदयपि निपात्यते, तथापि बृहस्पतिरित्यत्राद्युदात्तत्वं निपातयति। 
`तनोतेरौणादिक ऊप्रत्ययः` इति। `कषिचमितनिषनिसर्जिखर्जिभ्यौउः` (पं।उ।१।८२) इत्यनेन तनू शब्दोऽन्तोदात्तः। न पाति न पालयतीत्यनेन `पा रक्षणे` (धा।पा।१०५६) इत्यसमान्नपादित्येतन्निपात्यत इति दर्शयति। न पातयतीत्यनेनापि। `नलोपो नञः` (6.3.72) ति नलोपः प्राप्नोति, `नभ्रान्नपात्()` (6.3.74) इत्यादिना प्रकृतिभावान्न भवति।	 `नरा अस्मिन्नासीनाः शंसन्ति` इति। एतेनाधिकरणसाधनं शंसशब्दं दर्शयति। एवं शंसन्तीत्यनेनापि कर्मसाधनम्()। `शंस स्तुतौ` (धा।पा।७२८) इत्यस्मात्? `अंकत्र्तरि च कारके` (3.3.19) इति घञ्()। `अबन्तः` इति। `ऋदोरप्()` (3.3.57) इत्यनेन। 
`शुनःशेपः` इति। बहुव्रीहिरयम्()। तेनात्र पूर्वपदस्य प्रकृतिभावे प्राप्ते वचनम्()। `उभावाद्युदात्तौ` इति। तत्र ()आञ्शब्दः `()आन्नुक्षन्()` (द।उ।६।५५) इत्यादिना कनिन्प्रत्ययान्तो व्युत्पाद्यते। शेपशब्दो `वृङ्शीङभ्यां रूपस्वाङ्गयोः पुट्? च्()` (द।उ।९।६१) इत्यसुन्()प्रत्ययान्तो व्युत्पाद्यते, तेन द्वावपि तावाद्युदात्तौ। 
`शण्डपर्कशब्दौ` इति। `शडि रुजायाम्()` (धा।पा।२७९) इत्यस्य घञि शण्ड इति भवति। `पृची सम्पर्के` (धा।पा।१४६२) इत्यस्यापि तत्रैव परक इति भवति। 
`तृष्णाशब्द आद्युदात्तः` इति। स हि तृषेर्निष्ठायां व्युत्पद्यते। तेन `निष्ठा च द्व्यजनात्()` (6.1.199) इत्याद्युदात्तः। 
`वम्बशब्दः` इति। `लवि अवरुआंसने` (धा।पा।३७९) [लबि अवरुआंसने च--धा।पा।] अस्य पचाद्यचि व्युत्पादित्वादस्मादेव निपातनाद्वत्त्वम्()। `वि()आवयःशब्दः` इति। वि()आं वयो यस्येति बहुव्रीहिः। तत्र `बहुव्रीहौ वि()आं संज्ञायाम्()` (6.2.106) इति वि()आशब्दोऽन्तोदात्तः। `तयोः` इति। वम्बवि()आयःशब्दयोः। 
`मृङो विच्प्रत्ययः` [मृञः--काशिका। मृडः--पदमञ्जरी] इति। `विजुपे छन्दसि` (3.2.73) इत्यतो विजित्यनुवर्तमाने `अन्येभ्योऽपि दृश्यते` (3.2.75) [दृश्यन्ते--काशिका।] इति विच्()। `मृत्युशब्दोऽन्तोदात्तः` इति। `भुजीमृङ्भ्यां युक्त्युकौ` (द।उ।१।१३५) इति त्युक्प्रत्ययान्तत्वात्()।
`द्वन्द्वानाम्()` इत्यादि। येऽत्र द्वन्द्वाः, तेषामदेवताद्वन्द्वार्थः पाठः। देवताद्वन्द्वे हि `देवताद्वन्द्वे च` (6.2.140) इत्यनेनैव सिद्धम्()। `अनुदत्ताद्युत्तरपदार्थश्च` इति। द्वन्द्वानां पाठः। यदि हि तेषामिह पाठो न स्यात्(), तदा `नोत्तरपदेऽनुदात्तादौ` (6.2.141) इति प्रतिषेदादन्तोदात्तत्वं स्यात्()॥
