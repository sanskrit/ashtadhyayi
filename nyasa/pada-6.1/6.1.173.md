---
index:  6.1.173
sutra:  शतुरनुमो नद्यजादी
vritti:  nyasa
---

`तुदति, नुदति` इति। तुदादित्वाच्छः। `लुनती, पुनती` इति। `श्नाभ्यसतयोरातः` (6.4.112) इत्याकारलोपः। प्रतययस्वरेण शत्रन्तमिहान्तोदात्तं वेदितव्यम्। `तस्य` इत्यादि। कथं पुनरिष्यमाणमपि न भवति? `न मु ने` (8.2.3) इत्यत्र नेति योगविभागात्।
`बृहन्महतोः` इत्यादि। उपसंख्यानशब्दस्य प्रतिपदनमर्थः। तत्रेदं प्रतिपादनम्--`ड्याश्छन्दसि` (6.1.178) इत्यतः सिंहावलोकितन्यायेन बहुलग्रहणमुपतिष्ठते, तेन बृहन्महद्भ्यामपि भवतीति।।

