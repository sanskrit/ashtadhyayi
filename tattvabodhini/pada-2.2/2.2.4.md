---
index:  2.2.4
vrittiindex:  628
sutra:  प्राप्तापन्ने च द्वितीयया
vritti:  tattvabodhini 
---

प्राप्तजीविक इति। `गोस्त्रियो`रित्युपसर्जनह्यस्वः। `द्विगुप्राप्तापन्ने`ति वक्ष्यमाणेन परवल्लिङ्गनिषेधः। न चेदं बहुव्रीहिणा गतार्थमिति शङ्क्यम्, स्वरे विशेषात्। `प्राप्तसुखं`इत्यादौ निष्टान्तस्य `जातिकालसुखादिभ्य-`इति परनिपातापत्तेश्च। `प्राप्तापन्ने चे`ति चकारेण विधेयसमुच्चयार्थेनाकारप्रश्लेषानुमानात्, प्राप्तापन्ने समस्येते, अ च, अत्वं च तयोः स्यादिति भाष्ये स्थितम्। तत्र चकारात्पूर्वमेवाऽकारं छित्त्वा सौत्रत्वात्प्रकृतिभावो नेति प्राञ्चः। इमं क्लेशं परिहरन्नाह--द्वितीयया अ इति। प्राप्ता स्त्रीति। एकादेश्य पूर्वान्तत्वेन ग्रहणाल्लिङ्गविशिष्टपरिभाशषया वा टाबन्तयोरपि प्राप्तापन्नयोः समासः।

