---
index:  7.1.81
vrittiindex:  91
sutra:  शप्श्यनोर्नित्यम्
vritti:  tattvabodhini 
---

पचन्ती इति। कर्तरि शपि नित्यं नुम्। दीव्यन्ती इति। दिवादिभ्यः श्यनि नित्यं नुम्। पचन्ति दीव्यन्तीति बहुवचने तु `नपुंसकस्य झलचः`इति नुम्बोध्यः। स्वबिति। शोभना आपो यस्मिन्सरसीति बहुव्रीहिः। `ऋक्पूर`बिति समासान्ते प्राप्ते `न पूजना`दिति निषेधः। `द्द्यन्तरुपसर्गेभ्य`इति ईन्ब भवति, तत्र `अप इति कृतसमासान्तस्यानुकरण`मिति वक्ष्यमाणत्वात्। निरवकाशत्वं प्रतिपदोक्तत्वमिति। अयमेव पक्षः प्रबल इति `छदिरुपधिबलेर्ढ`ञिति सूत्रे मनोरमायां स्थितम्। धनेरुसिति।`जनरेसिः`इत्यत `उसि`रित्यनुवर्तमाने `अर्तिपृ?वपियजितनिधनितपिभ्यो नि`दित्यौणादिकेनेत्यर्थः। धनुर्भ्यामिति।इह `र्वोरिपधाया`इत्यादिना दीर्धो न शङ्क्यः, रेफान्तस्याऽधातचुत्वात्। एवमिति। `चक्षेः शिच्च`चादुसि। चक्षुः। `अर्चिशुचिहुसृपि`इत्यादिना जुहोतेरिसिः। `आदि`शब्देन सर्पिरर्चिरादयो ग्राह्याः। सुपुमांसीति। `पुंसोऽसुङ्`इति सूत्रे `सुटी`ति व्याचक्षाणस्य प्राचो मते जसीष्टिसिद्धावपि शसि नैतत्सिध्येत्। औङिचाऽतिप्रसङ्गः। `इतोऽत्सर्वनामस्थाने`इत्यतोऽनुवृतिं?त पर्यालोच्य सर्वनामस्थान इति यथाश्रुतं ब्राउवतां तु सर्वेष्टसिद्धिः। इति तत्त्वबोधिन्यां हलन्तनप#उ#ंसकलिङ्गप्रकरणम्।

