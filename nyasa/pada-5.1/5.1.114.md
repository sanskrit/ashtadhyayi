---
index:  5.1.114
sutra:  आकालिकडद्येन्तवचने
vritti:  nyasa
---

आदिः=जन्म, अन्तः=विनाशः, तयोर्वचनमाद्यन्तवचनम्। तस्मिन् सत्येतन्निपातनम्। `समानकालावाद्यन्तावस्य` इति। ननु चोत्पदनविनाशयोरयौगपद्यात् समनकालत्वं न सम्भवति, न ह्यनेन जन्मनाशयोरेककालता प्रतिपद्यते, किं तर्हि? विद्युदादेरनवस्थायित्वप्रदर्शनपरत्वादस्येत्यत आह--`उत्पादानन्तरं विनाशिनीत्यर्थः` इति।
`आकालाट्ठंश्च` इति। यदा `न् तदा--आकालिका। यदा `ञ् तदा--आकालिकी। आकालशब्दश्चायं `आङ् मर्यादाभिविध्योः` (2.1.13) इत्यव्ययीभावः। आ कालादाकालम्--`कुगतिप्रादयः` (2.2.18) इति, तत्पुरुषो वा--आवृत्तः काल आकाल इति।।

