---
index:  4.1.158
sutra:  वाकिनादीनां कुक्च
vritti:  nyasa
---

`यदिह वृद्धमगोत्रम्` इति। वाकिनशब्दादिकाकपर्यन्तम्। `इञाद्यपवादो योगः` इति। आदिशब्देनाणो ग्रहणम्। तत्र चर्मिवर्मशब्दयोरणोऽपवादः शेषाणामिञः।
`चमिवर्मिणोर्नलोपश्च` इति। चर्मिन्, वर्मिन्-- इत्येतयोः कुक्फिञौ भवतः, नलोपश्चेति। कुकि कृते प्रातिपदिकस्यानकारान्तत्वान्नलोपोऽत्र न प्राप्नोतीति विधीयते-- चार्मिकायणिः,वार्मिकायणिः।।

