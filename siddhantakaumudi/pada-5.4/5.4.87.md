---
index: 5.4.87
index_padded: 5.4.087

sutra: अहस्सर्वैकदेशसंख्यातपुण्याच्च रात्रेः
vritti: siddhantakaumudi
vrittiindex: 787
---

एभ्यो रात्रेरच् स्याच्चात्संख्याव्ययादेः ॥ । _अहर्ग्रहणं द्वन्द्वार्थम्_ (वार्तिकम्) ॥ अहश्च रात्रिश्चाहोरात्रः । सर्वा रात्रिः सर्वरात्रः । पूर्वं रात्रेः पूर्वरात्रः । संख्यातरात्रः । पुण्यरात्रः । द्वयोः रात्र्योः समाहारो द्विरात्रम् । अतिक्रान्तो रात्रिमतिरात्रः ॥