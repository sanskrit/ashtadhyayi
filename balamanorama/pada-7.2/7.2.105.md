---
index:  7.2.105
vrittiindex:  1935
sutra:  क्वाऽति
vritti:  balamanorama 
---

क्वाऽति। क्व--अतीति छेदः। `क्वे`ति लुप्तप्रथमाकं। `किमः कः` इत्यतः किम इत्यनुवर्तते। तदाह--किमः क्वेति। किंशब्दात्सप्तम्यन्तादत्प्रत्ययः, तकार इत्, किमः क्वादेश इति भावः। कुत्रेति। अत्प्रत्ययाऽभावपक्षे त्रलि `कु तिहो`रिति कुभावे रूपम्। केचित्तु `किमोऽ`दित्यत्र उत्तरसूत्राद्वाग्रहणाऽपकर्षे प्रमाणाऽभावात्रलं बाधित्वा नित्य एव अत्प्रत्ययः, `कुत्रे`ति त्वपशब्द एवेत्याहुः। 

