---
index:  7.4.57
vrittiindex:  452
sutra:  मुचोऽकर्मकस्यो गुणो वा
vritti:  balamanorama 
---

मुचोऽकर्मकस्य। सादौ सनीति। शेषपूरणमिदम्। `सः सी`त्यतः सीत्, `सनि मीमे`त्यतः सनीति चानुवृत्तेरिति भावः। `हलन्ताच्चे`ति कित्तवाद्गुणनिषेधे प्राप्ते वचनम्। अभ्यासलोप इति। `अत्र लोपः` इत्यनेने`ति शेषः। मोक्षते इति। `अत्र लोपः` इत्यभ्यासलोपः। तङि त्विति। `न वृद्भ्यः` इत्यत्र परस्मैपदग्रहणानुवृत्तेरुक्तत्वादिति भावः। निनृत्सतीति। इडभावपक्षे `हलन्ताच्चे`ति कित्त्वान्न गुणः। 

