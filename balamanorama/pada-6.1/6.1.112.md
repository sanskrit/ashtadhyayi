---
index:  6.1.112
vrittiindex:  253
sutra:  ख्यात्यात्परस्य
vritti:  balamanorama 
---

ख्यत्यात्परस्य। `खिखी`-त्यनयोः, ति-ती`त्यनयोश्च कृतयणादेशयोः `ख्य` `त्य` इति निर्देशः। यकारादकार उच्चारणार्थः। `एङः पदान्ता`दित्यतोऽतीत्यनुवर्तते। तच्च परस्येति सामानाधिकरण्यात्षष्ठ�न्ततया विपरिणम्यते। `ङसिङसोश्चे`त्यो `ङसिङसो`रित्यनुवर्तते। अवयवषष्ठ�एषा। ततश्च `ङसिङसोरवयवस्य अत` इति लभ्यते। `ऋत् उ`दित्यत, उदित्यनुवर्तते। `एकः पूर्वपरयोः` इति तु निवृत्तम्, `पर`ग्रहणसामर्थ्यात्। अन्यथा `ख्यत्या`दिति पञ्चमीनिर्देशादेव सिद्धे किं तेन ?। तदाह--खितिशब्दाभ्यामित्यादिना। सख्युरिति। सख्यस् इति स्थिते यकारादकारस्य उकारे रुत्वविसर्गौ। 

