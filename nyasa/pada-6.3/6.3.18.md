---
index:  6.3.18
sutra:  शयवासवासिष्वकालात्
vritti:  nyasa
---

`खेशयः` इति। `अधिकरणे शेतेः` (3.2.15) इत्यच्। `ग्रामेवासः` इति। वसनं वासः, भावे घञ्। `ग्रामेवासी` इति। ताच्छीलिको णिनिः, व्रते वा।
`पूर्वाह्णशयः` इति। ननु च स्वरूपग्रहणे सति कालशय इति प्रत्युदाहार्यम्, नैवेदं स्वरूपग्रहणम्। किं तर्हि? अर्थग्रहणम्। अत एव वृत्तावुक्तम्--`अकालवाचिनः` इति। कथं पुनरर्थग्रहणं लभ्यते? पूर्वसूत्रादिह नामग्रहणानुवृत्तेः। यद्येवम्, तदा नार्थः कालग्रहणेन `कालनाम्नः` (6.3.17) इत्येतदनुवर्तिष्यते, तस्य च नञा सह सम्बन्धं करिष्यामः--कालनाम्नो नेति, तत्रायमर्थः--`नेन्सिद्धबध्नातिषु च` (6.3.19) झ्र्`नेन्सिद्ध` इति प्राचीनमुद्रितपाठःट इत्यत्र नेति वक्तव्यं न भवति, नेत्येतदेव ह्यनुवर्त्तिष्यते? नैवं शक्यम्; `न शयवासवासिषि` इत्युच्यमाने ह्यलुक एवायं प्रतिषेधो विज्ञायेत, तस्यात्र विधेयतया प्रस्तुतत्वात्। तस्मात् कालस्यैव प्रतिषेधो यथा स्यादित्येवमर्थं कालग्रहणं कर्त्तव्यम्। वक्तव्यमिति व्याख्येयमित्यर्थः। व्याख्यानं तु पूर्वमेव कृतम्।।

19. नोन्त्सिद्धबध्नातिषु च। (6.3.19) झ्र्`नेन्सिद्ध` इति प्राचीनमुद्रितपाठःट
`तत्पुरुषे कृति बहुलम्` (6.3.14) इति प्राप्तस्यालुकोऽयं प्रतिषेधः। `इन्नन्त उत्तरपदे` इति। ननु च `उत्तरपदाधिकारे प्रत्ययग्रहणे तदन्तविधिर्नष्यते` (पु.प.26) इति ज्ञापितमेतत्, तत्कथमिह तदन्तमुत्तरपदं गृह्यते? सप्तम्याः परस्येन्प्रत्ययस्यासम्भवात्। द्विविध एव हीन्प्रत्ययः--कृत् तद्धितश्च। तत्र कृद्धातोरेवोत्पद्यते इति न सप्तम्याः परस्येन्प्रत्ययस्यासम्भवात्। द्विविध एव हीन्प्रत्ययः--कृत् तद्धितश्च। तत्र कृद्धातोरेवोत्पद्यते इति न सप्तम्याः परः सम्भवति। तद्धितोऽपि नैव कश्चित् सप्तमीसमर्थादुत्पद्यत इत्यसावपि नैव सप्तम्याः परः सम्भवति। तस्मादिन्नन्तमेव गृह्यत युक्तमुक्तमेतत्। `स्थण्डिलवर्त्ती` इति। `व्रते` (3.2.80) इति णिनिः; `उपपदमतिङ्` (2.2.19) इति समासः। `साङ्काश्यसिद्धः` इति। `सिद्धशुष्क` (2.1.41) इत्यादिना समासः। `चक्रबद्धः` इति। बद्धशब्दो निष्ठान्तः, `सप्तमी` (2.1.40) इति योगविभागात् समासः।
बन्धशब्देन `चक्रबन्धः` इति। `सिद्ध` (2.1.41) इत्यादिना समासः। `तत् पचाद्यचप्रत्ययान्तं द्रष्टव्यम्` इति। अथ बन्ध इत्येतच्छब्दरूपं घञन्तं कस्मान्न गृह्यते? इत्याह `घञन्ते हि` इत्यादि।।

