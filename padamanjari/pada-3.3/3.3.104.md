---
index:  3.3.104
sutra:  षिद्भिदादिभ्योऽङ्
vritti:  padamanjari
---

गणपरिपठितेष्विति । गणे तावद्भिदा छिदेत्यङन्ता एव समुदायाः पठ्यन्ते, तेषु भिदिच्छिदिप्रभृतयोऽङः प्रकृतयो यास्ता इह भिदादिशब्देन निर्दिश्यन्त इत्यर्थः । कुत एतत् ? धात्वधिकारात् । भिदादिभ्यो धातुभ्य इति । `भिदिर् विदारणे`, `छिदिर् द्वैधीकरणे`, `विद ज्ञाने`, `क्षिप प्रेरणे`, `गुहू संवरणे`, `डुधाञ् धारणपोषणयोः`, `मिधृ मेधृ हिसासंक्लेशनयोः`, `ऋ गतौ`, `हृञ् हरणे`, `क्षि क्षये`, अथ वा `क्षि निवासगत्योः`, `तृ़प्लवनतरणयोः`, `धृञ् धारणे`, `लिख अक्षरविन्यासे`, `चुद प्रेरणे`, `पीड अवगाहने`, `डुवप् बीजतन्तुसन्ताने`, `वस निवासे`, `मृजूष् शुद्धौ`, `क्रप कृपायाम्` इत्येते वेदितव्याः ।
जरेति । `ऋदृशोऽङि गुणः` । गुहा गिर्योषध्योरिति । गिरिशब्देन तदेकदेश उच्यते, अन्यत्र गूढिः, क्तिन्नेव भवति । आरा।।।।।।।धारेति । गुणे कृते दीर्घत्वं च निपात्यते । रेखा, लेखेति । लिखेः पक्षे लकारस्य रेफो निपात्यते, गुणश्च । चूडेति । चुदेर्डत्वं दीर्घत्वं च निपात्यते । मित्तिरन्येति । भिद्यत इति भित्तिःउकुड्यम्, छित्तिःउछिद्रम् । आरा शस्त्र्यामिति । शस्त्री शस्त्रजातिः, स्वभावाच्च विशेषः परिगृह्यते । आराउप्रतोदः, अर्यन्ते प्रेर्यन्तेऽनयाश्वा इति कृत्वा । आत्तिंरन्येति । आङोऽर्तेश्च `उपसर्गादृति धातौ` इति वृद्धिः । धार्यते प्रपात्यते इति धारा । धृतिरन्येति । प्रीतिर्धैर्यं च ।।
