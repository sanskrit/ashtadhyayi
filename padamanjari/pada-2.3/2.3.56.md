---
index: 2.3.56
sutra: जासिनिप्रहणनाटक्राथपिषां हिंसायाम्‌
vritti: padamanjari
---

 जासिनिप्रहणनाटक्राथपिषां हिंसायाम्॥ न दैवादिकस्येति। ठ्जासिऽ इति निर्देशाद् ठ्हिसायाम्ऽ इति वचनाच्च निप्राभ्यां यथासंभवमुपसृष्टो हनो निप्रहणः, ठ्हन्तेरत्पूर्वस्यऽ इति णत्वम्। प्रणिहन्तीति। ठ्नेर्गदऽ इत्यादिना णत्वम्। ठ्नट अवस्यन्दनेऽ चुरादिः, ठ्नट नृतौऽ इत्यस्य तु घटादिपठितस्याग्रहणम्, विकृतनिर्देशात्। निपातनाद्वद्धिरिति। घटादिपाठस्तु ठ्घटादयः षितःऽ इत्यातिदेशिकोऽङ्यथा स्यात्, ठ्चिण्णमुलोर्दीर्घोऽन्यतरस्याम्ऽ इति दीर्घश्च यथा स्यादित्येवमर्थः॥