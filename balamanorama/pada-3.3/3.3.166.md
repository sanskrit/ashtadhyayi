---
index:  3.3.166
vrittiindex:  642
sutra:  अधीष्टे च
vritti:  balamanorama 
---

अधीष्टे च। लोट् स्यादिति। अधीष्टे विहितस्य लिङोऽपवादः। अधीष्टं सत्कारपूर्वको व्यापार इत्युक्तम्। त्वं स्माध्यापयेति गुरुं प्रत्युक्तिः। `स्मे लोडधीष्टेचे`त्येकसूत्रत्वेन सिद्धए योगविभागस्तु ऊर्ध्वमौहूर्तिक इत्यनुवृत्तिनिवृत्त्यर्थः। `कालसमयेलासु तुमु`न्नित्युत्तरसूत्रं तु कृदधिकारे व्याख्यास्यते। 

