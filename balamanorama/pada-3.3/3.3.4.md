---
index:  3.3.4
vrittiindex:  607
sutra:  यावत्पुरानिपातयोर्लट्
vritti:  balamanorama 
---

यावत्पुरा। यावत् पुरा इति द्वे पदे। अनयोः प्रयुज्यमानयोर्लट् स्यादित्यर्थः। लुडादेरपवादः। निश्चयं द्योतयत इति। `यावत्तावच्च साकल्येऽवधौ मानेऽवधारणे`इत्यमरः। यावद्दास्यते तावद्भोक्ष्यते इति। यत्परिणमाणकं तत्परिमाणकमित्यर्थः। `यत्तदेतेभ्यः परिमाणे वतु`बिति वतुबन्तत्वेन निपातत्वाऽभावान्न लडिति भावः। करणभूतयेति। `पुरा यास्यती`ति प्रत्युदाहरणान्तरम्। पुर्?शब्दस्य पुरेति तृतीयान्तमिदम्। तत्स्फोरणाय करणभूतयेत्युक्तम्।

