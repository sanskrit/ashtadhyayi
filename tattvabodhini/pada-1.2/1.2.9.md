---
index:  1.2.9
vrittiindex:  383
sutra:  इको झल्
vritti:  tattvabodhini 
---

इको झल्। `रुदविदे`त्यतः सननुवर्तते, सनाक्षिप्तो धातुरिका विशेष्यते,वशेष्यणेन च तदन्तविधिरित्याह--- इगन्तादिति। इगन्तात्किम् ?। पिपासति। तिष्ठासति। झलीति किम् ?। शिशयिषते। कित्स्यादिति। `असंयागाल्लिट्कि`दित्तः किदनुवर्तत इति भावः। एज्विषयत्वाऽभावादिति। कित्त्वेन गुणाऽप्राप्तेरित्यर्थः। अत एवेति। यद्येज्विषयादन्यत्राप्यात्वं भवेत्तदा मीग्रहणं तत्र न कुर्यात, गामादाग्रहणेष्वविशेषादिति भावः। 

