---
index:  7.4.77
vrittiindex:  323
sutra:  अर्तिपिपत्र्योश्च
vritti:  balamanorama 
---

अर्तिपिपर्त्योश्च। `अत्र लोपः` इत्यस्मादभ्यासस्येति, `भृञामि`दित्यस्मात् इदिति, `निजां त्रयाणा`मित्यतः श्लाविति चानुवर्ततते इत्यभिप्रेत्य शेषं पूरयति--- अभ्यासस्येत्यादिना। तथाच अभ्यासे ऋकारस्य इत्त्वे रपरत्वे हलादिशेषे उत्तरखण्डस्य गुणे रपरत्वे पिपर्तीति वक्ष्यति। तत्र उत्तरखण्डे ऋकारस्य उत्वं शङ्कितुमाह--

