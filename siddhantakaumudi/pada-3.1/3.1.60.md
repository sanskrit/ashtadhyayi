---
index: 3.1.60
index_padded: 3.1.060

sutra: चिण् ते पदः
vritti: siddhantakaumudi
vrittiindex: 2513
---

पदश्च्लेश्चिण्स्यात्तशब्द परे । प्रणयपादि । अपत्साताम् । अपत्सत् ।[खिद दैन्ये (धा.पा. 1170)](#) । खिद्यते । चिखिदे । खेत्ता । अखित्त ।[विद सत्तायाम् (धा.पा. 1171)](#) । विद्यते । वेत्ता ।[बुध अवगमने (धा.पा. 1172)](#) । बुध्यते । बुबुधे । बोद्धा । भोत्स्यते । भुत्सीष्ट । अबोधि । अबुद्ध । अभुत्साताम् ।[युध संप्रहारे (धा.पा. 1173)](#) । युध्यते । युयुधे । योद्धा । अयुद्ध । कथं युध्यतीति । युधमिच्छतीति क्यच् ॥ [(परिभाषा - ) अनुदात्तेत्त्वलक्षणमात्मनेपदमनित्यम्‌] इति वा ।[अनो रुध कामे (धा.पा. 1174)](#) । अनुरुध्यते ।[अण प्राणने (धा.पा. 1175)](#) । अण्यते । आणे । अणिता । अनेति दन्त्यान्तोऽमित्येके ।[मन ज्ञाने (धा.पा. 1176)](#) । मन्यते । मेने । मन्ता ।[युज समाधौ (धा.पा. 1177)](#) । समाधिश्चित्तवृत्तिनिरोधः । अकर्मकः । युज्यते । योक्ता ।[सृज विसर्गे (धा.पा. 1178)](#) । अकर्मकः । संसृज्यते सरसिजैररुणांशुभिन्नैः । ससृजिषे । स्रष्टा । स्रक्ष्यते । लिङसिचौ--(सि.कौ. 2300) इति कित्त्वान्नगुणोनाप्यम् । सृक्षीष्ट । असृष्ट । असृक्षाताम् ।[लिश अल्पीभावे (धा.पा. 1179)](#) । लिश्यते । लेष्टा । लेक्ष्यते । लिक्षीष्ट । अलिक्षत । अलिक्षाताम् ॥ 	अथागणान्ताः परस्मैपदिनः ॥[राधो ऽकर्मकाद्वृद्धावेव  (धा.पा. 1180)](#)। एवकारो भिन्नक्रमः । राधौऽकर्मकादेवश्यन् । उदाहरणमाह वृद्धाविति । यन्मह्यमपराध्यति । द्रिह्यतीत्यर्थः । विराध्यन्तं क्षमेत कः । कृष्णाय राध्यति । दैवं पर्यालोचयतीत्यर्थः । दैवस्य धात्वर्थेऽन्तर्भावाज्जीवत्यादिवदकर्मकत्वम् । रराध । रराधतुः । रराधिथ । राधो हिंसायाम् (सि.कौ. 2532) इत्येत्वाभ्यासलोपाविह न । हिंसार्थस्य सकर्मकतया दैवादिकत्वायोगात् । राद्धा । रात्स्यति । अयं स्वादिश्चुरादिश्च ।[व्यध ताडने (धा.पा. 1181)](#) । ग्रहिज्या (सि.कौ. 2412) इति संप्रसारणम् । विध्यति । विव्याध । विविधतुः । विव्यद्ध । विव्यधिथ । व्यद्धा । व्यत्स्यति । विध्येत् । विध्यात् । अव्यात्सीत् ।[पुष पुष्टौ (धा.पा. 1182)](#) । पुष्यति । पपोष । पुपोषिथ । पोष्टा । पोक्ष्यति । पुषादि (सि.कौ. 2343) इत्यङ् । अपुषत् ।[शुष शोषणे (धा.पा. 1183)](#) । अशुषत् ।[तुष प्रीतौ (धा.पा. 1184)](#) ।[दुष वैकृत्ये (धा.पा. 1185)](#) ।[श्लिष आलिङ्गने (धा.पा. 1186)](#) । श्लिष्यति । शिश्लेष । श्लेष्टा । श्लेक्ष्यति ॥