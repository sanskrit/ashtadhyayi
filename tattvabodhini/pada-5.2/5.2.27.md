---
index:  5.2.27
vrittiindex:  1394
sutra:  विनञ्भ्यां नानाञौ नसह
vritti:  tattvabodhini 
---

नानाञाविति। नाञो ञकारो वृद्द्यर्थः, स्वरार्थश्च। `न सहे`ति प्रकृतिविशेषणं, न प्रत्ययार्थ इत्यादशयेनाह---असहार्थ इत्यादि। यदि प्रत्ययार्थः स्यात्ततो `द्वौ प्रतिषेधौ प्रकृतमर्थ गमयतः`इति सहार्थो गन्येत `न न सह=अपि तु सहैवे`ति। तस्मात्प्रकृतिविशेषणम्। एतच्च व्याख्यानाल्लभ्यते। यद्येवं सहेत्येव प्रत्ययार्थोऽस्तु विनञोः प्रतिषेधार्थत्वादिष्टसिद्धेः `विगार्दभरथकः`इत्यादौ विशब्दस्यापि प्रतिषेधवृत्तिद्र्दष्टैवेति। सत्यम्। क्रियावाचिनो विशब्दात्सहार्थे प्रत्ययो विज्ञायेत,---विगतेन सह, विकृतेन सहेति। सत्याद्यथोक्तमेव न्याय्यम्। एतच्च हरदत्तग्रन्थे स्पष्टम्। स्वार्थ इति। अनिर्दिष्टार्थत्वादिति भावः।

