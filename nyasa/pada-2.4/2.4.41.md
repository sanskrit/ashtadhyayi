---
index:  2.4.41
sutra:  वेञो वयिः
vritti:  nyasa
---

`इकार उच्चारणार्थः` इति। नानुबन्धः। तेन नुम् न भवतीति भावः। `उवाय` इति। `लिट्यभ्यासस्योभयेषाम्` (6.1.17) इति सम्प्रसारणम्। `ऊयतुः, ऊयुःक` इत्यत्रापि ग्रह्यादिसूत्रेण (6.1.16) सम्प्रसारणम्। अथ यकारस्य सम्प्रसारणं कस्मान्न भवतीत्याह-- `लिटि वयो यः` इत्यादि। `वेञ इति सम्प्रसारणं न भवति` इति। वच्यादिसूत्रेण प्राप्तम् `वेञः` (6.1.40) इति प्रतिषेधान्न भवति। तत्र हि `न सम्प्रसारणे सम्प्रसारणम्` (6.1.37) इत्यतो नेति वर्त्तते। उवाय इत्यादि रूपं वयेरात्मनेपदित्वान्न सिद्ध्यतीति सूत्रारम्भः।।

