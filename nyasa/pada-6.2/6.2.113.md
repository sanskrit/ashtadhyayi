---
index:  6.2.113
sutra:  संज्ञौपम्ययोश्च
vritti:  nyasa
---

`कुञ्चि कर्णः, मणिकर्णः` इति। `कुचि शब्दे तारे` (धा.पा.184) झ्र्कुच--धा.पा.ट `अण रण वण भण मण` (धा.पा.444.448) इति मणिर्भ्वादौ पठ्यते आभ्याम् `सर्वधातुभ्य इन्` (पं.उ.4.117) `इगुपधात् कित्` (पंउ.4.119) इतीन्प्रत्ययः, किच्च। तेन कुञ्चि। तेन कुञ्चिमणिशब्दावाद्युदात्तौ। `गोकर्णः` इति। गौरिव कर्णोऽस्येति विग्रहः। गोशब्द उक्तस्वरः। `खरकर्णः` इति। खरस्येत्यादि विग्रहः। खमस्यास्तीति `रप्रकरणे खमुखकुञ्जेभ्य उपसंख्यानम् (वा.577) इति रप्रत्ययः, तेन खरशब्दोऽन्तोदात्तः।।

