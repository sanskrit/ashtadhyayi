---
index:  5.1.15
vrittiindex:  1655
sutra:  चर्मणोऽञ्
vritti:  balamanorama 
---

चर्मण्यपीति। चर्मणि प्रकृतित्वेन वाच्येऽपि अयं ञ्य एव `चर्मणोऽ`ञित्ययं परमपि पूर्वविप्रतिषेधेन बाधित्वा भवतीत्यर्थः। एतच्च `उगवादिभ्यः` इति सूत्रभाष्ये स्थितम्। औपानह्यमिति। उपानदर्तं चर्मेत्यर्थः। चर्मणोऽञ्। `चर्मण` इति षष्ठ�न्तं विकृतावन्वेति। तदाह--चर्मणो या विकृतिस्तद्वाचकादिति। `तादर्थ्यचतुर्थ्यन्ता`दिति शेषः। अञ्स्यादिति। `प्रकृतौ वाच्याया`मिति शेषः। वध्रर्यै इद`मिति पाठान्तरम्। `वृधिवपिब्यां रन्` इति वृधेः रनि लघूपधगुणे रपरत्वे वर्ध्रशब्दश्चर्मवाचकः, तस्माद्विकारे अणि वार्ध्री रज्जुः।

