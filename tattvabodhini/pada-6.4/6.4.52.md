---
index:  6.4.52
vrittiindex:  709
sutra:  निष्ठायां सेटि
vritti:  tattvabodhini 
---

संप्रसारणमिति। `वचिस्वपी`त्यनेन। शून इति। टुओ�इआ गतिवृद्ध्योः। `हलः` इति दीर्घः। `ओदितश्च` इति निष्ठातस्य नः। गूढ इति। `यस्य विभाषे`ति नेट्। ढत्वधत्वष्टुत्वढलोपदीर्घाः। वतः तत इति। `अनुदात्तोपदेशे`ति नलोपः। सनि केट्कत्वादिति। `तनिपतिदरिद्रातिभ्यः सनो वा इड्वाच्यः` इति वचनात्। कृन्तत्यादीनामिति। `�आईदित` इति निष्ठायामनिट्त्वार्थं कृती छेदने, चृती हिंसाग्रन्थनयोः, नृती गात्रविक्षेपे इत्यतेषामीदित्त्वकरणेन `यस्य विभाषे`त्यस्याऽनित्यत्वज्ञापनाद्वा पतित इति सिद्धमित्यर्थः।

