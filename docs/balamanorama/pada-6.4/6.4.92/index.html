<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/ashtadhyayi/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    

    <meta property="og:title" content="" />
<meta property="og:description" content="मितां ह्रस्वः। ऊदुपधाया गोहः इत्यत उपधाया इति, दोषो णौ इत्यतो णाविति चानुवर्तते। तदाह &ndash; मितामुपधाया इत्यादिना। ज्ञपयतीति। णिचि उपधावृद्धौ ह्रस्व इति भावः। यम च परिवेषणे। चान्मिदिति। इति अनुकृष्यते इति शेषः। यमधातुः परिवेषणे णिचं लभते, मित्कार्यभाक्चेत्यर्थः। मित्संज्ञक इति वा। परिवेषणामिह वेष्टनमिति। पिरवेषस्तु परिधिरिति कोशादिति भावः। न तु भोजनमिति। भुजेर्हेतुमण्ण्यन्तात्स्त्रियामित्यधिकारे ण्यासश्रन्थो युच्। क्लीबत्वं लोकात्। भोजनेत्येव क्वचित्पाठः। भोक्तुः पात्रे भोज्यद्रव्योपकल्पनमिह न परिवेषणमित्यर्थः। भोजनायां यमेर्हुतमण्ण्यन्तस्य अमन्तत्वादेव मित्त्वसिद्धेरिति भावः। परिवेष्टत इत्यर्थ इति। अनेन इह परिविषेरण्यन्ताल्ल्युटि परिवेषणशब्द इति सूचितम्। नच वेष्टनेऽप्यर्थे यमेरमन्तत्वादेव सिद्धे मित्त्विधिर्व्यर्थ इति वाच्यं, न कम्यमिचमामिति मित्?" />
<meta property="og:type" content="article" />
<meta property="og:url" content="ashtadhyayi/balamanorama/pada-6.4/6.4.92/" />

<meta itemprop="name" content="">
<meta itemprop="description" content="मितां ह्रस्वः। ऊदुपधाया गोहः इत्यत उपधाया इति, दोषो णौ इत्यतो णाविति चानुवर्तते। तदाह &ndash; मितामुपधाया इत्यादिना। ज्ञपयतीति। णिचि उपधावृद्धौ ह्रस्व इति भावः। यम च परिवेषणे। चान्मिदिति। इति अनुकृष्यते इति शेषः। यमधातुः परिवेषणे णिचं लभते, मित्कार्यभाक्चेत्यर्थः। मित्संज्ञक इति वा। परिवेषणामिह वेष्टनमिति। पिरवेषस्तु परिधिरिति कोशादिति भावः। न तु भोजनमिति। भुजेर्हेतुमण्ण्यन्तात्स्त्रियामित्यधिकारे ण्यासश्रन्थो युच्। क्लीबत्वं लोकात्। भोजनेत्येव क्वचित्पाठः। भोक्तुः पात्रे भोज्यद्रव्योपकल्पनमिह न परिवेषणमित्यर्थः। भोजनायां यमेर्हुतमण्ण्यन्तस्य अमन्तत्वादेव मित्त्वसिद्धेरिति भावः। परिवेष्टत इत्यर्थ इति। अनेन इह परिविषेरण्यन्ताल्ल्युटि परिवेषणशब्द इति सूचितम्। नच वेष्टनेऽप्यर्थे यमेरमन्तत्वादेव सिद्धे मित्त्विधिर्व्यर्थ इति वाच्यं, न कम्यमिचमामिति मित्?">



<meta itemprop="wordCount" content="221">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="मितां ह्रस्वः। ऊदुपधाया गोहः इत्यत उपधाया इति, दोषो णौ इत्यतो णाविति चानुवर्तते। तदाह &ndash; मितामुपधाया इत्यादिना। ज्ञपयतीति। णिचि उपधावृद्धौ ह्रस्व इति भावः। यम च परिवेषणे। चान्मिदिति। इति अनुकृष्यते इति शेषः। यमधातुः परिवेषणे णिचं लभते, मित्कार्यभाक्चेत्यर्थः। मित्संज्ञक इति वा। परिवेषणामिह वेष्टनमिति। पिरवेषस्तु परिधिरिति कोशादिति भावः। न तु भोजनमिति। भुजेर्हेतुमण्ण्यन्तात्स्त्रियामित्यधिकारे ण्यासश्रन्थो युच्। क्लीबत्वं लोकात्। भोजनेत्येव क्वचित्पाठः। भोक्तुः पात्रे भोज्यद्रव्योपकल्पनमिह न परिवेषणमित्यर्थः। भोजनायां यमेर्हुतमण्ण्यन्तस्य अमन्तत्वादेव मित्त्वसिद्धेरिति भावः। परिवेष्टत इत्यर्थ इति। अनेन इह परिविषेरण्यन्ताल्ल्युटि परिवेषणशब्द इति सूचितम्। नच वेष्टनेऽप्यर्थे यमेरमन्तत्वादेव सिद्धे मित्त्विधिर्व्यर्थ इति वाच्यं, न कम्यमिचमामिति मित्?"/>

  </head>

  <body class="ma0 avenir bg-near-white">

    

  <header>
    <div class="bg-black">
      <nav class="pv3 ph3 ph4-ns" role="navigation">
  <div class="flex-l justify-between items-center center">
    <a  href="/ashtadhyayi/about/" class="f3 fw2 hover-white no-underline white-90 dib">
      अष्टाध्यायी - मूलस्रोतः
    </a>
    <div class="flex-l items-center">
      
      
      <a class="hover-white no-underline white-90" href="https://github.com/sanskrit/ashtadhyayi/blob/master/content/balamanorama/pada-6.4/6.4.92.md">Edit!</a>
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









    </div>
  </div>
</nav>

    </div>
  </header>


    <main class="pb7" role="main">
      
  <div class="flex-l mt2 mw8 center">
    <article class="center cf pv5 ph3 ph4-ns mw7">
      <header>
        <p class="f6 b helvetica tracked">
          BALAMANORAMA
        </p>
        <h1 class="f1">
          
          
          6.4.92 मितां ह्रस्वः
        </h1>
      </header>
      <div class="nested-copy-line-height lh-copy f4 nested-links nested-img mid-gray">
        <p>मितां ह्रस्वः। <code>ऊदुपधाया गोहः</code> इत्यत उपधाया इति, <code>दोषो णौ</code> इत्यतो णाविति चानुवर्तते। तदाह &ndash; मितामुपधाया इत्यादिना। ज्ञपयतीति। णिचि उपधावृद्धौ ह्रस्व इति भावः। यम च परिवेषणे। चान्मिदिति। <code>इति अनुकृष्यते</code> इति शेषः। यमधातुः परिवेषणे णिचं लभते, मित्कार्यभाक्चेत्यर्थः। मित्संज्ञक इति वा। परिवेषणामिह वेष्टनमिति। <code>पिरवेषस्तु परिधि</code>रिति कोशादिति भावः। न तु भोजनमिति। भुजेर्हेतुमण्ण्यन्तात्स्त्रियामित्यधिकारे <code>ण्यासश्रन्थो युच्</code>। क्लीबत्वं लोकात्। <code>भोजने</code>त्येव क्वचित्पाठः। भोक्तुः पात्रे भोज्यद्रव्योपकल्पनमिह न परिवेषणमित्यर्थः। भोजनायां यमेर्हुतमण्ण्यन्तस्य अमन्तत्वादेव मित्त्वसिद्धेरिति भावः। परिवेष्टत इत्यर्थ इति। अनेन इह परिविषेरण्यन्ताल्ल्युटि परिवेषणशब्द इति सूचितम्। नच वेष्टनेऽप्यर्थे यमेरमन्तत्वादेव सिद्धे मित्त्विधिर्व्यर्थ इति वाच्यं, <code>न कम्यमिचमा</code>मिति मित्?तवप्रतिषेधप्रकरणस्थे <code>यमोऽपरिवेषणे</code> इति घटाद्यन्तर्गणसूत्रेऽपरिवेषणे इति पर्युदासेन भोजनेतोऽन्यत्र वेष्टनेऽर्थे मित्तवनिषेधस्य प्राप्तौ मित्त्वप्रापणार्थत्वात्। <code>यमोऽपरिवेषणे</code> इत्यत्र परिवेषण शब्देन भोजनाया एव विवक्षितत्वेन वेष्टने यमेर्मित्त्वनिषेधस्य प्रसङ्गात्। अत एव <code>यमिर्भोजनातोऽन्यत्र न मि</code>दिति व्याख्यातं मूलकृता। भोजनायां तु <code>यमोऽपरिवेषणे</code> इति मित्त्वनिषेधविधौ भोजनायाः पर्युदासादेव तत्र मित्त्वनिषेधाऽभावादम्नतत्वादेव मित्त्वप्राप्तेरिह चुरादौ पिरवेषणशब्देन वेष्टनमेव विवक्षितं नतु भोजनेत्यास्तां तावत्। चह परिकल्पने इति। इत आरभ्य <code>चिञ् चयने</code> इत्येतत्पर्यन्तं चेत्यनुवर्तते। अतस्तेषां मित्त्वण्णिचि ह्रस्वः। तदाह - चहयतीति। नन्वनेनैव सिद्धे अग्रे चुराद्यन्तर्गणे कथादावस्य पाठो व्यर्थ इत्यत आह&ndash; कथादाविति। <code>कथादयोऽदन्ता</code>इति वक्ष्यते। तस्माण्णिचि अल्लोपे चहयतीत्यादौ अल्लोपस्य स्थानिवत्त्वाद्वृद्ध्यबावे मित्त्वाद्ध्रस्वे च न विशेषः। तथापि अदन्ताच्चङि णौ अल्लोपे सति अग्लोपितया सन्वत्त्वदीर्घयोरभावे <code>अचचह</code>दिति रूपमस्ति फलमित्यर्थः। चप इत्येके इति। <code>चह परिकल्पने</code> इत्यस्य स्थाने <code>चपे</code>त्येके पठन्तीत्यर्थः। <code>रह त्यागे इत्येके</code> इत्यपि तथैव व्याख्येयम्। एवं च ज्ञपादिषु पञ्चसु चहधातुश्चपधातुः रहधातुर्वा अन्यतमस्तृतीयः, बलधातुश्चतुर्थः, चिञ्धातुः पञ्चम इति कृत्वा ज्ञपादिपञ्चानां मतत्रयेऽपि पञ्चत्वाज्ज्ञपादिपञ्चकत्वस्य न विरोधः। <code>रह त्यागे</code>इत्यस्यापि कथादिपाठफलमाह&ndash; कथादेस्तु अररहदिति। अदन्तत्वेन अग्लोपित्वान्न दीर्घसन्वत्त्वे इति भावः। बल प्राणने। <code>चे</code>त्यनुवृत्त्या मित्त्वस्यानुकर्षणाद्ध्रस्वं मत्वाह &ndash;बलयतीति।</p>

      </div>
    </article>
  </div>

    </main>
    <footer class="bg-black bottom-0 w-100 pa3" role="contentinfo">
  <div class="flex justify-between">
  <a class="f4 fw4 hover-white no-underline white-70 dn dib-ns pv2 ph3" href="/ashtadhyayi/about/" >
    &copy; 2018 अष्टाध्यायी - मूलस्रोतः
  </a>
  <a class="f4 fw4 hover-white no-underline white-70 dn dib-ns pv2 ph3" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" />Creative Commons Attribution 4.0 International License</a>.
    <div>
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>








</div>
  </div>
</footer>

    

  <script src="/ashtadhyayi/dist/js/app.3fc0f988d21662902933.js"></script>


  </body>
</html>
