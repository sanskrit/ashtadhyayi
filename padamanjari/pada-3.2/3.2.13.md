---
index: 3.2.13
sutra: स्तम्बकर्णयोः रमिजपोः
vritti: padamanjari
---

 स्तम्बकर्णयो रमिजपोः॥ रमेरकर्मकत्वादिति। ननु ठ्व्याङ्परिभ्यो रमःऽ ठुपाच्चऽ इत्यत्रोदाहृतम्---देवदतमुपरमतीति? एवं मन्यते---ठनुपसर्गेऽ इति वर्तत इति। जपेश्च शब्दकर्मकत्वादिति। मन्त्रं जपतीत्यादौ तत्रैव प्रयोगदर्शनात्। कर्म न संभवतीति। केवलस्य रमेर्जपेश्च कर्माद्यशब्दात्मकमिति भावः। सूचकःऊपिशुनः। स्तम्बेरम इति। ठ्तत्पुरुषे कृति बहुलम्ऽ इत्यलुक्। कर्णे जपिता मशक इति। उपांशुशब्दायितेत्यर्थः॥