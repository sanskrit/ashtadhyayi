---
index:  1.1.3
vrittiindex:  36
sutra:  इको गुणवृद्धीः
vritti:  balamanorama 
---

इको गुणवृद्धि। `इक` इति षष्ट�न्तशब्दः स्वरूपपरो नपुंसकलिङ्गः प्रथमैकवचनान्तः। सोर्लुका लुप्तत्वादत्वसन्तस्येति दीर्घो न ओ। `इकस्`शब्द इत्यर्थः। `उपतिष्ठते` इति शेषः। `वृद्धिरादैच्` `अदेङ्गुणः` इत्यतो वृद्धिरिति गुण इति चानुवर्तते। इतिशब्दोऽध्याहार्यः। `यत्र विधीयते तत्रे`त्यप्यध्याहार्यम्। गुणो वृद्धिरित्युच्चार्य यत्र गुणवृद्धि विधीयेते तत्र इक इति षष्ठ�न्तं पदमुपतिष्ठत इति योजना। तदाह--गुणवृद्धिशब्दाभ्यामित्यादिना। उपतिष्ठत इति। सङ्गतं भवतीत्यर्थः। `उपाद्देवपूचासङ्गतिकरणे`त्यात्मनेपदम्। सोऽयं पदोपस्थितिपक्षो भाष्यादौ सिद्धान्तितः। `सार्वधातुकार्धधातुकयोः`, मिदेर्गुणः` इत्याद्युदाहरणम्। इक इत्यस्यान्वयप्रकारस्तु तत्र तत्र स्पष्टीभवष्यति। `यत्र विधीयेते` इत्युक्त्या `वृद्धिर्यस्याचा`मित्याद्यनुवादे इक इति नोपतिष्ठते। अनुवादे परिभाषामनुपस्थितेः। `त्यदादीनामः` इत्यादावपि नेदमुपतिष्ठते, तत्र गुणवृद्धिशब्दयोरश्रवणात्। 

