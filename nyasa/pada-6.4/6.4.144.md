---
index:  6.4.144
sutra:  नस्तद्धिते
vritti:  nyasa
---

`सात्वतः` इति। सत्वतोऽपत्यमित्यण्। `नान्तस्य टिलोपः` इत्यादि। किं पुनः कारणं न सिद्ध्यति यत उपसंख्यानं कर्त्तव्यम्? इत्याह--`अत्र य इन्नन्ताः` इत्यादि। ये त्वन्नन्तास्तेषाम् अन्` (6.4.167) इति प्रकृतिभावः प्राप्त इति प्रकृतेन सम्बन्धः। `साब्रह्मचारः` इति। `तस्येदम्` (4.3.120) इत्यण्। `पीठसर्पिणः` इति। इम इति प्रकृतेन सम्बन्धः। `पैठसर्पाः` इति। `तस्येदम्` (4.3.120) इत्यण्। `पीठसर्पिणः` इति। इम इति प्रकृतेन सम्बन्धः। `पैठसर्पाः` इति। पूर्ववदण्। `कालापाः` इति। पूर्ववत्प्रोक्तार्थे `कलापिवैशम्यायनान्तेवासिभ्यश्च` (4.3.104) इति वैशम्पायनान्तेवासित्वाण्णिनिप्रत्यये प्राप्ते तदपवादः `कलापिनोऽण्` (4.3.108), ततः `तदधीते तद्वेव` (4.2.59) इत्यण्, तस्य `प्रोक्ताल्लुक्` (4.2.64) इति लुक्, `छन्दोब्राह्मणानि च तद्विषयाणि` (4.2.66) इत्यध्येतृवेदितृविषयता। `कोथुमाः` इति। `तस्येदम्` (4.3.120) इत्यण्। `तत्कृतो ग्रन्थ उपचारात्` इत्यादि। उपचारस्य तु तत्कृतत्वात्र निबन्धनम्। भवति हि तत्कृतत्वे तदुपचारः, यथा सर्वमिदं पुराणं कर्म शुभाशुभं भुज्यत इति। अथ कस्मादुपचार आश्रीयते, न `अधिकृत्य कृते ग्रन्थे` (4.3.87) इत्येवमादिशैषिकार्थविवक्षायां तद्धित एव क्रियेत? इत्यत आह--`शैषिकेष्वर्थेषु` इत्यादि। तैतिलिजाजलिशब्दौ वृद्धसंज्ञकौ, तयोर्वृद्धत्वात् शैषिकेष्वथषु विधीयमानोऽसौ तद्धितः `वृद्धाच्छः` (4.2.114) इति छः प्रसज्येत। तस्मिंश्च सति `तैतिलाः, जाजलाः` इति न सिद्ध्येत्, तस्मान्मा भूदेष दोष इत्युपचार आश्रितः। `एवम्` इत्यनेनान्तरोक्तां व्युत्पतिं्त दर्शयति छप्रत्ययनिवृत्तये। लाङ्गलिशब्दस्याप्येवं व्युत्पत्तिः कर्त्तव्या। लाङ्गलिः आचार्यः, तत्कृती ग्रन्थ उपचारात् लाङ्गलशब्देनाभिधीयते। `लाङ्गलाः` इति। `शिखण्डाः` इत्याद्युदाहरणत्रयेऽपि `तस्येदम्` (4.3.120) इत्यण्।
`आश्मः` इति। अत्रापि `तस्य विकारः` (4.3.134) इत्यण्। `आश्मनोऽन्यत्र` इति। अत्रापि `तस्येदम्` (4.3.120) इत्यत्रार्थाभिधाने। `चार्मः` इत्यत्रापि `तस्येदम्` (4.3.120) इत्यणेव।
`चर्मणोऽन्यः` इति। चर्मणो विकार इति। `शौवः` इति। `द्वारादीनाञ्च` (7.3.4) इत्यैजागमः।
सायम्प्रातिकायः प्रातिपदिकेषु न पठ्यन्त इत्यतः पृच्छति--`के पुनः सामम्प्रातिकादयः इति। सायम्प्रातिकप्रकारा इत्यनेन प्रकारवचनतामादिशब्दस्य दर्शयति।
ननु च `सायञ्चिरम्` (4.3.23) इत्यादिनाऽव्ययेभ्यष्ट्युल्भ्यां भवितव्यम्, तत् कथं `ञ् भवति? इत्याह--`ट्युट्युलौ तु नेष्येते` इति। अनभिधानात्। अत्र च सर्वत्रोपसंक्यानशब्दस्य प्रतिपादनमर्थः। तत्रेदं प्रतिपादनम्--मन्त्रेष्वित्यादेः (6.4.141) सूत्रादादिग्रहणमनुवर्त्तते, तद्धितग्रहणञ्चेदमर्थमेव कृतम्। तदनुवृत्तौ चायमर्थो भवति--नान्तादीनां तद्धिते परतष्टिलोपो भवतीति। आदिशब्देन सायम्प्रातिकादयो गृह्यन्ते। तेन सर्वत्र टिलोपः सिद्धो भवति। `इत्येवमादिषु न दृश्यते टिलोपः` इति। एतेनारातीयः इत्येवमादीनामसायम्प्प्रातिकत्वं दर्शयति। अथ `शाश्वतः` इत्यत्र कथमण्, यावता `कालट्ठञ` (4.3.11) इति `ञा भवितव्यम्? नैतदस्ति; `कालट्ठञ्` (4.3.11) इत्यत्र `कालात्` इति योगविभागः कर्त्तव्यः, तेन शश्वच्छब्दाद्यथादिहितमण् भवति। न च योगविभागेन `ञ् बाध्यते; `येषाञ्च विरोधः शाश्वतिकः` (2.4.9) इति निपातनात्। तेन पक्षे `ञपि भवत्येव। ट्युट्युलौ तु शाश्वतशब्दान्नेष्येते, अनभिधानादेव। अथ `शाश्वतिकः` इत्यत्र `इसुसुक्तान्तात्कः` (7.3.51) इति `ञः कादेशः कस्मान्न भवति? अत एव निर्देशात्।।

