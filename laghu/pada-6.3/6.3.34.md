---
index:  6.3.34
vrittiindex:  972
sutra:  स्त्रियाः पुंवद्भाषितपुंस्कादनूङ्समानाधिकरणे स्त्रियामपूरणीप्रियादिषु
vritti:  laghu 
---

उक्तपुंस्कादनूङ् ऊङोऽभावोऽस्यामिति बहुव्रीहिः. निपातनात्पञ्चम्या अलुक् षष्ठ्याश्च लुक्. तुल्ये प्रवृत्तिनिमित्ते यदुक्तपुंस्कं तस्मात्पर ऊङोऽभावो यत्र तथाभूतस्य स्त्रीवाचकशब्दस्य पुंवाचकस्येव रूपं स्यात् समानाधिकरणे स्त्रीलिङ्गे उत्तरपदे न तु पूरण्यां प्रियादौ च परतः. गोस्त्रियोरिति ह्रस्वः. चित्रगुः. रूपवद्भार्यः. अनूङ् किम्? वामोरूभार्यः.. पूरण्यां तु -.

