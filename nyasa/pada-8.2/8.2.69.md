---
index:  8.2.69
sutra:  रोऽसुपि
vritti:  nyasa
---

पूर्वस्यायमपवादः। रेफेऽकार उच्चारणार्थः। `अहर्ददाति` इति। यद्यत्र रुत्वं स्यात् `हशि च` (6.1.114) इत्युत्वं प्रसज्येत। तस्माद्रो विधीयते। ननु चात्रापि प्रत्ययलक्षणेन सुबस्ति? नैष दोषः; अह्नो रविधौ लुमता लुप्ते प्रत्ययलक्षणस्य प्रतिषेधः।
लोपशब्देन यत्र लोपस्तत्र हि प्रत्ययलक्षणम्, यथा--`हे दीर्घहोऽत्र। हि दीर्घाह निदाघ` इति। अत्र हल्ङ्यादिलोपः (6.1.68)।।

