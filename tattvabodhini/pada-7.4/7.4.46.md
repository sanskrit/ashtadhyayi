---
index:  7.4.46
vrittiindex:  727
sutra:  दो दद्धोः
vritti:  tattvabodhini 
---

दो दद्धोः। इहादेशः थान्त एव, न तु त-द-धान्तः, जश्त्वे कृते संहितायास्तुल्यत्वेऽपि प्रक्रियायां दोषादिति प्राञ्चः। तथा चाहुः-- `तान्ते दीर्घत्वाख्यो दोषो, दान्ते दोषो निष्ठानत्वम्। धान्ते दोषो धत्वाख्यः स्यान्निर्दोषत्वात्थान्तो ग्राह्यः` इति। तदनुसारेणाह-- दथ्स्यादिति। दात इति। दाप् लवने। `अदा`बिति निषेधान्न घुत्वम्। इह सर्वे प्षाः सूपपादा इत्याह--- तान्तो वेत्यादिना। दीर्घापत्तिरिति। विदत्तमित्यादावुपसर्गस्येत्यर्थः। `दस्तीटत्यत्र द्वौ पक्षौ-- इत्यस्य य आदेशः स तकारान्तः` `तकारादिर्वे`ति ?। तत्राद्ये पक्षेऽयं दोषो नान्त्ये इत्याशयेनोक्तदोषं परिहरति-- तकारादाविति। निष्टानत्वमिति। `रदाभ्याटमित्यनेन। सन्निपातेति। तादि निमित्तीकृत्य विहतो यो दान्ताद्यादेशः स तकारविघातकनत्वादिविधेर्निमित्तं न भवतीति भावः। 

