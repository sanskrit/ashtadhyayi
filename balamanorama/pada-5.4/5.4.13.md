---
index:  5.4.13
vrittiindex: 
sutra:  अनुगादिनष्ठक्
vritti:  balamanorama 
---

अनुगादिनष्ठक्। `स्वार्थे` इति शेषः। `आमादयः प्राङ्भयटः` इत्युक्तेष्ठगादयो नित्या एव प्रत्ययाः। अनुगादीति। `सुप्यजातौ` इति णिनिः। प्रकृतिप्रदर्शनमिदम्। ठको नित्यत्वात्स एवेत्यस्वपदविग्रहप्रदर्शनम्। आनुगादिक इति। `नस्तद्धिते` इति टिलोपः। इह क्रमे `णचः स्त्रिया`मिति `अणिनुणः` इति च सूत्रद्वयं पठितं कृदधिकारे व्याख्यास्यते। 

