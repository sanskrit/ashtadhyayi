---
index:  6.2.175
sutra:  न गुणादयोऽवयवाः।
vritti:  nyasa
---

पूर्वोणातिप्रसक्तोऽतिदेश इति गुणादिना प्रतिषिध्यते--`बहुगुणा रज्जुः` इति। बह्ववयवा इत्यर्थः। `गुण आमन्त्रणे` (धा।पा।१८९४) चुरादिः, तस्माद्घञ्()। तेन गुणशब्द आद्युदात्तः। `अशेः सरः` (द।उ।८।५०) [`सरन्()`--द।उ।(पं।उ।-३।७०)] इत्यनेनाक्षरशब्दोऽन्तोदात्तः। छन्दो मीयतेऽनेनेति च्छन्दोमानम्()। कृत्स्वरेण छन्दोमाने मानशब्द आद्युदात्तः; तस्य घञन्तत्वात्()। शोभनमुक्तं सूक्तम्()। प्रादिसमासः। थाथादिस्वरेण (6.2.143) सूक्तशब्दोऽन्तोदात्तः। अधीयतेऽस्मादित्यध्यायः। `इङश्च` (3.3.21) इति घञ्()। सूक्तवदध्यायोऽन्तोदात्तः॥
