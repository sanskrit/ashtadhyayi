---
index: 4.2.125
sutra: अवृद्धादपि बहुवचनविषयात्‌
vritti: balamanorama
---

<<अवृद्धादपि बहुवचनविषयात्>> - अवृद्धादपि बहुवचनविषयात् । अवृद्धाज्जनपदादिति । "उदाह्यियते" इति शेषः । आजमीढक इति । अजमीढेषु भव इत्यर्थः । आजमीढक इति । अजमीढेषु भव इत्यर्थः । अजमीढाख्यो जनपदः कस्यचिज्जनपदस्यावधिः । वृद्धाज्जनपदादिति । "उदाह्यियते" इति शेषः । दार्वक इति । "दार्वा" इति बहुवचनान्तो जनपदविशेषे वर्तते । तत्र भव इत्यर्थः । कालञ्जरक इति । कलञ्जरेषुभव इत्यर्थः ।