---
index:  1.1.61
vrittiindex:  219
sutra:  पत्ययस्य लुक्श्लुलुपः
vritti:  tattvabodhini 
---

पत्ययस्य लुक्श्लुलुपः। `अदर्शनं लोपः`इत्यतोऽनुवृत्तस्याऽदर्शनस्यानेकसंज्ञाकरणसामर्थ्यात्तन्त्त्राद्यश्रित्य तद्भावितसंज्ञा इह विज्ञायन्ते, तेन संज्ञासङ्करोऽत्र न भवति, तदेतदाह--लुक्श्लुलुप्शब्दैरित्यादि। सति तु संज्ञासङ्करे `हन्ती`त्यत्र शब्लुकि `श्लौ`इति द्वित्वं स्याति। `जुहेती`त्यत्र श्लौ सति `उतोवृद्धिर्लुकि हली`ति वृद्धिः स्यात्। न च तत्र `अभ्यस्तस्य ने`त्यनुवृत्तेर्योयोति नोनोतीत्यादाविव वृद्धिर्न भविष्यतीति वाच्यं, संज्ञासङ्करपक्षे तदनुवृत्त्यसंभवात्, अन्यथा सूत्रस्य निर्विषयत्वापत्तेः। न च `यौती`त्यादिरवकाशः, संज्ञसङ्करे तत्रापि द्वित्वस्य दुर्वारत्वादिति भावः। `फले लुक्` `जुहोत्यादिभ्याः श्लुः``जनपदे लु`बित्यादिविधिप्रदेशेषु सूत्रशाटक वद्भाविसंज्ञाविज्ञानान्नान्योन्याश्रयः।

