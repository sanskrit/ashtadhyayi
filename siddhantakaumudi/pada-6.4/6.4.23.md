---
index: 6.4.23
sutra: श्नान्नलोपः
vritti: siddhantakaumudi
vrittiindex: 2544
---

श्नमः परस्य नस्य लोपः स्यात् । श्नसोरल्लोपः । इन्धे । इन्त्से । इन्धिता । इनधै । ऐन्ध । ऐन्धाः ।{$ {!1450 खिद!} दैन्ये खिन्ते$} । खेत्ता ।{$ {!1451 विद!} विचारणे$} । विन्ते । वेत्ता ।	अथ परस्मैपदिनः ।{$ {!1452 शिष्लृ!} विशेषणे$} । शिनष्टि । शिंष्टः । शिंषन्ति । शिशेषिथ । शेष्टा । शेक्ष्यति । हेर्धिः । जश्त्वम् । ष्टुत्वं । झरो झरि--<{71}>इति वा डलोपः । अनुस्वारपरसवर्णौ । शिण्ढि । शिण्ड्ढि । शिनषाणि । अशिनट् । लृदित्वादङ् । अशिषत् ।{$ {!1453 पिषॢ!} संचूर्णने$} । शिषिवत् । पिनष्टि ।{$ {!1454 भञ्जो!} आमर्दने$} । भनक्ति । बभञ्जिथ । बभङ्क्थ । भङ्क्ता ।{$ {!1455 भुज!} पालनाभ्यवहारयोः$} । भुनक्ति । भोक्ता । भोक्ष्यति । अभुनक् ।{$ {!1456 तृह!} {!1457 हिसि!} हिंसायाम्$} ॥