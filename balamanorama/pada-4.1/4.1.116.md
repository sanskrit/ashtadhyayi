---
index:  4.1.116
vrittiindex:  1103
sutra:  कन्यायाः कनीन च
vritti:  balamanorama 
---

कन्यायाः क। `कनीने`ति लुप्तप्रथमाकम्। ढक इति। `स्त्रीभ्यो ढ`हिति विहितस्येत्यर्थः। कनीनादेशश्चेति। `प्रकृते`रिति शेषः। भारते व्यासः कर्णश्च कन्यायाः पुत्रौ इति प्रसिद्धम्। ननु कन्याया अप्रादुर्भूतयौवनत्वात्पुंसंयोगाऽभावात्कथमपत्यसम्बन्ध इत्यत आहानूढाया इति। अलब्धविवाहाया इत्यर्थः। एतच्च भाष्ये स्पष्टम्। 

