---
index: 6.1.183
sutra: दिवो झल्
vritti: padamanjari
---

 झलादिरिति। कथं पुनरसति सप्तमीनिर्देशे तदादिविधिर्भवति; केवलझलात्मिकाया विभक्तेरभावात्, अस्तु तर्हि तदन्तविधिः, का पुनर्झलन्ता विभक्ति, शसादिः सकारान्ता ? एवं तर्हि ठ्षट्त्रिचतुर्भ्या हलादिःऽ इत्यत आदिग्रहणमनुवर्तते, दिवः परा विभक्तिर्नोदाता भवति, कीदृशी ? यस्या झलादिरिति। अयं योगः शक्योऽवक्तुम्। कथम् ? एवं वक्ष्यामि---ठष्टनो दीर्घात्, दिवोझलादिः, शतरनुमो नदी चऽ इति, ठूडिदम्ऽ इत्यादौ च दिवो ग्रहणं न करिष्यमि ? एवमपि ठ्नृ चान्यतरस्याम्ऽ इत्युतरसूत्रे तत्र झल्ग्रहणं कर्तव्यम्, ठ्नदि चऽ इति चकारश्च क्रियत इति नास्ति लाघवे विशेषः ॥