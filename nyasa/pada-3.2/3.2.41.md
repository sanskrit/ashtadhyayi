---
index:  3.2.41
sutra:  पूःसर्वयोर्दारिसहोः
vritti:  nyasa
---

`दारि` इति। `दृ़ विदारणे` (धा.पा.1493) इत्यस्य णिचा निर्देशः। `पुरन्दरः` इति। पूर्वपदे मुम्भावो निपात्यते।
`भगे च दारेरिति वक्तव्यम्` इति। भगे चोपपदे दारेः खज्भवतीत्येतदर्थरूपं व्याख्येयमित्यर्थः। तत्रेदं व्याख्यानम्--`उग्रम्पश्येरम्मदपाणिन्धमाश्च` (3.2.37) इत्यतश्चकारोऽनुवर्त्तते, न चानुक्तसमुच्चयार्थः, तेन भगे चोपपदे दारेः खज्भवतीति।।

