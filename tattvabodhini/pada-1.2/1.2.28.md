---
index:  1.2.28
vrittiindex:  31
sutra:  अतश्च
vritti:  tattvabodhini 
---

अतश्च। ह्रस्वदीर्घेत्यादि। एतच्च `ऊकालोऽज्झ्रस्वदीर्घप्लुतः` इति सूत्रादझ्यस्वदीर्घप्लुत इत्यनुवर्त्त्य `ह्रस्वो दीर्घः प्लुत इति योऽ`जिति योजनया लभ्यते। ह्रस्वेत्यादि किम् ?, `दिव उत्` द्युभ्याम्। `अष्टन आ विभक्तौ` अष्टौ। `अष्टाभ्य औ`शित्यत्र कृतात्त्वनिर्देशाज्ज्ञापकाज्जश्शसोर्विषये प्रवर्त्तमानस्य `अष्टन` इत्यात्त्वस्याऽच्स्थानिकत्वे सति नैतत्सिद्धयेदिति दिक्। षष्ठ�न्तं पदमिति। तच्च सति संभवे सामानाधिकरण्येनैव संबध्यते न वैयधिकरण्येन। तेन `ह्रस्वो नपुंसके` इत्यजन्तप्रातिपदिकस्यैव ह्रस्वः। श्रीपम्। नेह सुवाग्रब्राआहृणकुलम्। `शमामष्टानां दीर्घः-` इत्यत्र तु सामानाधिकरण्याऽसंभवत्-शमादीनामच' इति संबध्यते , तेन `शाम्यती`त्यादि सिद्धम्। `वाक्यस्य टेः प्लुतः-` इत्यत्र सामानाधिकरण्यसंभवेऽपि टेर्ग्रहणसामर्थ्याट्टरेवयवस्याचः प्लुत इति व्याख्यायते। अन्यथा `अलोऽन्त्यस्य` `अतश्चे`ति परिभाषाभ्यामेहि कृष्णेत्यादिवाक्यान्त्यस्याऽचः प्लुतसिद्धौ किमनेन टेर्ग्रहणेन ?। तेन `आयुष्मानेधीन्द्रवर्मन्` इत्यादि सिध्यतीति दिक्।

