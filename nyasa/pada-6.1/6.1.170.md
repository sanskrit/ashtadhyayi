---
index:  6.1.170
sutra:  अञ्चेश्छन्दस्यसर्वनामस्थानम्
vritti:  nyasa
---

`इन्द्रो दधीचः` इति। दध्यञ्चतीति `ऋत्विक्` (3.2.59) इत्यादिना क्विन् अनुनासिकलोपः, षष्ठ्येकवचनम्, `अचः` (6.4.138) इत्यकारलोपः, `चौ` (6.3.138) इति दीर्घः।
`तृतीयादिः` इत्यादि। यदि सर्वनामस्थानग्रहणं क्रियते तदा शसो न स्यात्; तस्यातृतीयादित्वात्। अथापि तृतीयादिग्रहणं निवर्त्त्यत, एवमपि सर्वनामस्थानेऽपि स्यात्। `प्रतीचः` इति। पूर्वेण तुल्यम्।।

