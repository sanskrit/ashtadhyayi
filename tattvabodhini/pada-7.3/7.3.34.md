---
index:  7.3.34
vrittiindex:  484
sutra:  नोदात्तोपदेशस्य मान्तस्याऽनाचमेः
vritti:  tattvabodhini 
---

नोदात्तोपदेशस्य। ञिति कृति--शमः। दमः। घञ्। णिति कृति शमकः। दमकः। ण्वुल्। उपदेशैति किम् ?। शमी।दमी। इह घिनुणि कृते वर्ज्यमानस्वरेण उदात्तत्वाऽभावान्निषेधो न स्यात्। कथं तर्हि `हरेर्यदक्रामि पदैककेन खमिति श्रीहर्षप्रयोग इतिचेत्। अत्राहुः-- निवृत्तप्रेषणाद्धातोः प्राकृतेऽर्थे णिचि ततश्चिण् बोध्यः। तथा च णिचोऽकृत्त्वाद्वृद्धेर्न निषेधः। `मिता`मिति ह्रस्वस्तु न भवति, `वा चित्तविरागे` इत्यतो वेत्यनुवर्त्य व्यवस्थितविभाषाश्रयणादिति घटादावुक्तत्वात्। किं च ह्रस्वे जातेऽपि न क्षतिः, `चिण्णमुलो`रिति दीर्घविकल्पनादिति। कथमड उद्यमे यम उपरमे इति प्रयोगः ?। संज्ञापूर्वकविधेरनित्यवाद्वृरद्ध्यभाव इति ज्ञेम्। अथवा उद्यमोपरमशब्दौ घञर्थे कविधानाद्बोध्यौ। णिङूणिचोरप्येवमिति। णिङन्ताण्णिजन्ताद्वा कमश्चिणि `णेरनिटी`ति णिलोपे सति रूपं तुल्यमिति भावः।

