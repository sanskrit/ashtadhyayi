---
index:  1.4.17
vrittiindex:  228
sutra:  स्वादिष्वसर्वनामस्थाने
vritti:  balamanorama 
---

तदेतदाह--स्वादिपञ्चेति। स्वादिष्वस। `असर्वनामस्थाने`इति बहुत्वेऽप्येकवचनमार्षम्। कप्प्रत्ययावधिष्विति। पञ्चमाध्यायान्ते विधीयमानकप्प्रत्ययोत्तरावधिकेष्वित्यर्थः। तत्र च व्याख्यानमेव शरणम्। एवं च दत्-असित्यत्र दत्शब्दस्य सुबन्तत्वाऽभावेन पदत्वाऽभावेऽप्यनेन सूत्रेण पदत्वात् `झलां जशोऽन्ते` इति तकारस्य जश्त्वं स्यादित्याक्षेपः सूचितः। 

