---
index:  8.4.17
sutra:  नेर्गदनदपतपदघुमास्यतिहन्तियातिवातिद्रातिप्सातिवपतिवहतिशाम्यतिचिनोतिदेग्धिषु च
vritti:  padamanjari
---

`गामादाग्रहणेष्वविशेषः` इति वचनात् `मीनातिमिनोतिदीङाम्` इत्यात्वे कृते यन्मारूपम्, यच्च `मा माने` इति, तेषामपि ग्रहणप्रसङ्गः ? इत्या शङ्क्याह---माङ्मेङोर्ग्रहणमिष्यत इति । इष्टिरेवेयम् । प्रणिष्यतीति । `ओतः श्यनि`, `उपसर्गात्सुनोति` इत्यादिना षत्वम् । हन्तिप्रभृतयः प्सातिपर्यन्ता अदादयः, `मा माने च` । प्रणिशाम्यतीति । `शमामष्टानां दीर्घः श्यनि` ।
स्य्त्यादिषु तिपा निर्देशो यङ्लुग्निवृत्त्यर्थः ।
अड्व्यवायेऽपीति । अन्यथाङ्गस्याडुच्यते, विकरणान्तं चाङ्गम्, सोऽसौ सङ्घातभक्तोऽशक्यो गदादिग्रहणेन ग्रहीतुमिति न स्यात् । आङा चेति वक्तव्यम्---प्रण्यागददिति । तत्तर्हि वक्तव्यम् ? न वक्तव्यम्, `अटकुप्वाङ्नुम्व्यवाये` इति वर्त्तते, तेन नेर्गदादीनां चाड्व्यवाये च भविष्यति । प्रन्युपगदतीत्यादौ तु `पदव्यवायेऽपि` इति प्रतिषेधादप्रेसङ्गः ।।
