---
index:  3.4.72
sutra:  गत्यर्थाकर्मकश्लिषशीङ्स्थासवसजनरुहजीर्यतिभ्यश्च
vritti:  nyasa
---

`उपस्थितः` इति। `द्यतिस्यतिमास्थामिति किति` (7.4.40) इत्तीत्वम्। `अनूषितः` इति। वच्यादिना (6.1.15 सम्प्रसारणम्, `वसतिक्षुघोः` (7.2.52) इतीट्, `शासिवसिघसीनाञ्च` (8.23.60) इति षत्वम्। `अनुजातः` इति। `जनसनखनां सञ्झलोः` (6.4.42) इत्यात्त्वम्। `आरूढः` इति। `हो ढः` (8.2.31), `झषस्तथोर्द्धोऽधः` (8.2.40) इति धत्वम्, `ष्टुना ष्टुः` (8.4.41), ` ढो ढे लोपः` (8.3.13), `ढ्रलोपे पूर्वस्य` (6.3.111) इति दीर्घः। `अनुजीर्णः` इति। `जृ वयोहानौ` (धा.पा.1494), `ऋत इद्धातोः` (7.1.100) इतीत्त्वम्, `हलि च` (8.2.77) इति दीर्घत्वम्, `रदाभ्याम्` (8.2.42)इत्यादिना नत्वञ्च।
ननु च श्लिषादीनामकर्मकत्वादेव सिध्यतीति तत्किमर्थमेषां ग्रहणमित्याह-- `श्लिषादयः` इत्यादि। `तदर्थम्` इति। सकर्मकार्थमित्यर्थः।।

