---
index:  7.4.70
sutra:  अत आदेः
vritti:  nyasa
---

लिटीत्यनुवर्त्तते। किद्ग्रहणं तु निवृत्तम्। `अतो गुणे` (6.1.97) इति पररूपत्वे प्राप्ते दीर्घत्वमारभ्यते। तपरकरणं स्वभावत एव यो ह्रस्वस्तस्य दीर्घो यथा तेनोपदेशे वो दीर्घस्तस्य ह्रस्वत्वे कृतेऽपि दीर्घो न भवति--`आच्छि आयामे` (धा.पा.209), आच्छ, आच्छतुः, आच्चुरिति। लिट्, तिपो णल्, तसोऽतुम्, झेरुस्, द्विर्वचने हलादिशेषे `ह्रस्वः` (7.4.59)। किञ्च स्याद् यद्यत्र दीर्घः स्यात्? `तस्मास्रुड्द्विहलः` (7.4.71) इति नुट् स्यात्। `आदेः` इति वचनादिहान्तस्य दीर्घो न भवति--पपाचेत्यादौ।।

