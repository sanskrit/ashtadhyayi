---
index:  7.2.66
vrittiindex:  221
sutra:  इडत्त्यर्तिव्ययतीनाम्
vritti:  balamanorama 
---

थलि तु क्रादिनियमप्राप्तस्य इटः `अचस्तास्व`दिति ऋदन्तत्वाद्भारद्वाजमतेऽपि निषेधे प्राप्ते-- इडत्त्यर्ति। पञ्चम्यर्थे षष्ठी। `अचस्तास्व`दित्यत स्थलीत्यनुवर्तते। `विभाषा सृजिदृशो`रिति पूर्वसूत्रद्विभाषाग्रहणमस्वरितत्वान्नानुवर्तते। तदाह-- अद् ऋ इत्यादिना। `आर्द्धधातुकस्ये`डित्यनुवृत्तौ पुनरिड्ग्रहणं तु `न वृद्ब्यश्चतुर्भ्यः` इत्यतो नेत्यनुवृत्तिनिवृत्तये इत्याहुः। आरिथेति। आरथुः। आरः। आर आरिव आरिम। क्रादिनियमादिट्। अरिष्यतीति। `ऋद्धनो`रिति इट्। ऋच्छतु। आर्च्छत्। अर्यादिति। `गुणोऽर्ती`ति गुणे रपरत्वमिति भावः। आर्षीदिति। सिचि वृद्धिः। `सर्तिशास्त्यर्तिभ्यश्चे`ति अङ् तु न, ततर् भौवादिकस्य ऋधातोर्न ग्रहममित्यनुपदमेवोक्तेरिति भावः। आरिष्यत्। `ऋद्धनोः स्ये` इति इट्। गृ घृ। अनिटौ। गरतीति। जगार। असंयोगादित्वात् `ऋतश्चे`ति गुणो न। जग्रतुः जग्रुः। क्रादिनियमेन इटि प्राप्ते `अचस्तास्व`दिति नेट्। ऋदन्तत्वाद्भारद्वाजमतेऽपि नेट्। तदाह--जगर्थेति। जग्रथुः जग्र। जगार--जगर।जग्रिवेति। क्रादिनियमादिट्। जग्रिम। गर्ता। गरिष्यति। `ऋद्धनो`रितीट्। गरतु। अगरत्। गरेत्। रिङिति। आशीर्लिङि असंयोगादित्वात् `गुण#ओऽर्ती`ति गुणाऽभावे `रिङ् शयग्लिङ्क्षु` इति रिङित्यर्थः। ग्रियादिति। रीङि प्रकृते रिङ्?विधेर्न दीर्घः। अगार्षीदिति। सिचि वृद्धौ रपरत्वम्। अगार्ष्टाम्। अगरिष्यत्। `ऋद्धनोः`इति इट्। घृधातोस्तु भौवादिकस्य घृतं घर्मः घृणा इत्यत्रैव प्रयोगो नान्यत्रेति `तृज्वत्क्रोष्टु`रिति सूत्रे भाष्ये स्पष्टम्। ध्वृ इति। हूर्च्छनं कुटिलीभवनम्। ध्वरति। दध्वार। `ऋतश्चे`ति गुणः। दध्वरतुः दध्वरुः। थलि `अचस्तास्व`दिति क्रादिनियमप्राप्त इण्न। ऋदन्तत्वाच्च भारद्वाजमतेऽपि नेट्। दध्वर्थ दध्वरथुः दध्वर। दध्वार-दध्वर दध्वरिव दध्वरिम। क्रादिनियमादिट्। ध्वर्ता। `ऋद्धनो`रिति इट्--ध्वरिष्यति। ध्वरतु।अध्वरत्। ध्वरेत्। आशीर्लिङि `गुणोऽर्ती`ति गुणः। ध्वर्यात्। अध्वार्षीत्। अध्वरिष्यत्। रुआउ गतौ। अनिट्। रुआवति। सुरुआआव-सुरुआव। सुरुआउवेति। क्रादित्वान्नेट्। सुरुआउमेत्यपि ज्ञेयम्। रुआओता। रुआओष्यति। रुआवतु अरुआवत। रुआवेत्। रुआऊयादिति। `अकृत्सार्वधातुकयो`रिति दीर्घ इति भावः। लुङि विशेषमाह--णिश्रीति चङिति। `चङी`ति द्वित्वमित्यपि द्रष्टव्यम्। ननु असुरुआ अ त् इति स्थिते रेफादुत्तरस्य उकारस्य `सार्वधातुकार्द्धधातुकयो`रिति गुणस्य चङ्निमित्तस्य ङित्त्वान्निषेधेऽपि उवङपेक्षया परत्वात्तिपं निमित्तीकृत्य रेफादुकारस्य लघूपधगुणः स्यादित्यत आह लघूपधगुणादन्तरङ्गत्वादुवङिति। बहिर्भूततिबपेक्षत्वनाल्लघूपधगुणो बहिरङ्गः। अन्तर्गतचङपेक्षत्वादुवङन्तरङ्गः। अतौवङेव भवति। परादन्तरङ्गस्य बलवत्त्वादिति भावः। असुरुआउवदिति। अरुआओष्यत्। षु प्रसवेति। अत्र प्रसवशब्दस्य गर्भमोचनपरत्वभ्रमं वारयति--प्रसवोऽभ्यनुज्ञानमिति। `ॐ प्रणयेति ब्राहृआ प्रसौती`त्यादौ तथा दर्शनादिति भावः। षोपदेशोऽयम्। शपि उवङं बाधित्वा परत्वात्सार्वधातुकयोरिति गुणः। सवति। सुषाव। अतुसादौ कित्त्वाद्गुणाऽभावे उवङ्। सुषुवतुः सुषुवुः। भारद्वाजनियमात्थलि वेट्। तदाह-- सुषविथ सुषोथेति। अकित्त्वाद्गुण इति भावः। सुषुवथुः सुषुव। सुषाव-सुषव।वमयोस्तु क्रादिनियमान्नित्यमिट्। तदाह--सुषुविवेति। कित्त्वाद्गुणाऽभावे उवङ्। सोतेति। सोष्यति। सवतु। असवत्। सवेत्। सूयात्।

