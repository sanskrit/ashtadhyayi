---
index:  1.3.61
sutra:  म्रियतेर्लुङलिङोश्च 
vritti:  nyasa
---

`नियमार्थमिदं वचनम्`इति। म्रियतेर्लुङलिङोः शित एव यथा स्यात्। यद्येवम्, ङिद्ग्रहणं किमर्थम् ? यावताऽन्यत्रात्मनेपदेन न भवितव्यमिति ? उच्यते; स्वरार्थमुपदिश्यते-- मा हि मृतेति लुङि `तास्यनुदात्तेन्ङिदुपदेशाल्ल सार्वधातुकस्य` (6.1.186) इति अनुदात्तत्वे कृते धातोरन्तोदात्तत्वं भवति। `तिङङतिङः` (8.1.28) इति निघातोऽत्र `हि च` (8.1.34) इति प्रतिषिध्यते। अडागमोऽपि `न माङयोगे` (6.4.74) इति। `अमृत` इति। `ह्रस्वाद्ङात्` (8.2.27) इति सिचो लोपः। `मृषीष्ट` इति। आशिषि लिङ, तस्य `लिङाशिषि` (3.4.116) इत्यार्द्धधातुकत्वाद्विकरणाभावः; `सुट् तिथोः` (6.4.107) इति सुट्; वलि (6.1.66) यलोपः। `म्रियते`इति। तुदादित्वाच्छः; `रिङ शयग्लिङक्षु` (7.4.28) इति रिङादेशः, `अचि श्नुधातु` (6.4.77) इत्यादिनेयङ। `मरिष्यति`इति। `ऋद्धनोः स्ये` (7.2.70) इतीट्।।

