---
index: 7.2.11
index_padded: 7.2.011

sutra: श्र्युकः किति
vritti: tattvabodhini
---

<<श्र्युकः किति>> - श्र्युकः किति ।एकाच उपदेशे॑ इत्यत एकाच इत्यनुवर्तते । तच्च उको विशेषणमित्याह —  एकाच उगन्तादिति । श्रितः । श्रितवान् । श्रित्वा । भूतः । भूत्वा । भूतिः । गित्युदाहरणं —  भूष्णुः ।ग्लाजिस्थश्चे॑ति ग्स्नुः । स च गिद्भवति न कित् । स्थास्नुरित्यत्रघुमास्थे॑तीत्त्वप्रसङ्गात् । एकाच इति किम्  । जागरितः । जागरितवान् । ऊर्णोतेस्तु नुवद्भावे — ऊर्णुतः । ऊर्णुतवानिति सिध्यति । उगन्तात्किम्  । शयितः । शयितवान् । पुरस्तादित्यादि ।आद्र्धधातुकस्येड्वलादे॑रित्यादि विधिकाण्डात्प्रागेवनेज्वशि कृती॑त्यादिप्रतिषेधकाण्डारम्भसामथ्र्यादित्यर्थः । निषेधे प्राप्ते इति । स्वृतः । सूतः । धूत इत्यादौ यथेति भावः । सृ गतौ । सरति । सरिष्यति ।