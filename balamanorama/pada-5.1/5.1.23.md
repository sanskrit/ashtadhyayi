---
index:  5.1.23
vrittiindex:  1666
sutra:  वतोरिड्वा
vritti:  balamanorama 
---

वतोरिड्वा। `वतो`रित्यनेन प्रत्ययग्रहणपरिभाषया तदन्तं गृह्यते। `क`न्निति प्रथमान्तमनुवृत्तम्, `वतो`रिति पञ्चमी `तस्मादित्युत्तरस्ये`ति परिभाषया षष्ठन्यतं प्रकल्पयति। तदाह--वत्वन्तादिति। तावतिक इति तावता क्रीत इत्यर्थः। `यत्तदेतेभ्यः` इति वतुप्। `बहुगणवतु` इति सङ्ख्यासंज्ञायां सङ्ख्याया अतिशदन्तायाः` इति कन्, तस्य इट्, टित्त्वादाद्यवयवः।

