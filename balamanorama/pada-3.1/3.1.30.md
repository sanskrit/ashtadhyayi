---
index:  3.1.30
vrittiindex:  151
sutra:  कमेर्णिङ्
vritti:  balamanorama 
---

कमेर्णिङ्। शेषपूरणेन सूत्रं व्याचष्टे---स्वार्थे इति। अर्थविशेषाऽनिर्देशादिति भावः। णङावितौ। `णेरनिटी`त्यत्रोभयोग्र्रहणायाऽनुबन्धकरमम्। ङित्त्वात्तङिति। अनुदात्तेत्वं तु णिङभावे `चकमे` इत्यादौ चरितार्थमिति भावः। कामयत इति। णिङि `अत उपधाया` इति वृद्धौ `कामी`ति णिङन्तम्। `क्ङिति चे`ति निषेधस्तु न,अनिग्लक्षणत्वात्। णिङन्तस्य धातुत्वाल्लडादयः। तत्र लटि शपि गुणेऽयादेशे कामयते इति रूपम्। कामयेति इत्यादि सुगमम्। लिटि `कास्यनेकाच` इत्यामि, `आम` इति लिटो लोपे ` कामि-आम्` इति स्थिते, सार्वधातुके`ति गुणं बाधित्वा `णेरनिटी`ति वक्ष्यमाणे णिलोपे प्राप्ते।

