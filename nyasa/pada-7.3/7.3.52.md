---
index:  7.3.52
sutra:  चजोः कु घिण्ण्यतोः
vritti:  nyasa
---

`पाकः, त्यागः` इति। भावे घञ्। `पाक्यम्, वाक्यम्` इति। `ऋहलोर्ण्यत्` (3.1.124)। ननु चात्र धिण्ण्यतोः कार्यिणोश्चजोः साम्याद्यथासंख्यं प्राप्नोति--चकारस्य धिति, जकारस्य ण्यति, तत्कथं त्यागः, राग इति धिति जकारसय कुत्वं प्राप्नोति? नैतदस्ति; ज्ञापकादत्र यथासंख्यं न भवति। यत् `भुजन्युब्जौ पाण्युपतापयोः` (7.3.61), `प्रयाजानुयाजौ यज्ञाङ्गे` (7.3.62) इति घञि जकारस्य कुत्वाभावं निपातयति, `तेन रक्तं रागात्` (4.2.1) इति च निर्देशं करोति, तज्ज्ञापयति--यथासंख्यमिह न भवतति।।

