---
index:  1.4.65
sutra:  अन्तरपरिग्रहे
vritti:  padamanjari
---

अन्तर्हत्वा, मध्ये हत्वेत्यर्थः। अन्तः शब्दस्येत्यादि। उपसर्गसंज्ञायामेवैतन्नोक्तम्--अन्तः शब्दप्रसङ्गेन वक्ष्यामीति। यदा चोपसर्गसंज्ञोच्यते; तदान्तर्णयतीत्यादिवदन्तर्हण्यात्, अन्तर्हणनमित्यादावपि `हन्तेरत्पूर्वस्य` इति णत्वं सिद्धम्। अन्तरयणमित्यत्रापि `कृत्यचः` इत्येव सिद्धमिति `अन्तरदेशे``अयनं च` इति सूत्रद्वयमपि देशप्रतिषेधार्थं द्रष्टव्यम्।।
पदमञ्जरी
