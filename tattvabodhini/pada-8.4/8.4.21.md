---
index:  8.4.21
vrittiindex:  377
sutra:  उभौ साभ्यासस्य
vritti:  tattvabodhini 
---

उभौ सा। `रषाभ्याटमिति सूत्रे `न`इति षष्ठ�न्तं प्रथमाद्विवनान्ततया विपरिणम्यत इत्याह-- उभौ नकाराविति। ननु `साऽभ्यास्ये` त्युक्त्या उभयोरपि भविष्यतीत्युभौग्रहणं व्यर्थमिति चेत्, अत्राहुः-- साहित्यमात्रं विवक्षितं न तुल्ययोग इत्यभ्युपगमे द्वयोर्युगपन्न सिध्येदित्युभौग्रहणम्। न च तुल्ययोगविवक्षायां `तेन सहेति तुल्योगे` इति समासोऽत्र न स्यादिति शङ्क्यं, `तुल्ययोगग्रहणं प्रायिकं, सकर्मकः सलोमक` इत्युक्तत्वादिति। कैयटे तु-- `उभावित्यस्मिन्नसति साभ्यासस्याऽनितेर्णो भवतीत्युच्यमाने वचनसामर्थ्याच्च `पूर्वत्रासिद्धीयमद्विर्वचने` इत्यनाश्रीयमामे ?कृतणत्वस्य द्विर्वचने कृते अनन्तरस्याऽनितेरिति पूर्वेणैव णत्वस्य सिद्धत्वाद्व्यवहितनकारार्थमिदं णत्वं स्यात्, अनन्तरस्य तु तक्रकौण्डिन्यन्यायेन न स्यादिति उभावित्युच्यते' इति स्थितम्। साभ्यासस्येति किम् ?। प्राण् नमति। असत्यस्मिन् `अनिते`रिति षष्ठी संबन्धसामान्ये स्यात्।ततश्चानन्तर्यादिसंबन्धोऽपि गृह्येत। सति त्वस्मिन्नवयवावयविभावसंबन्धो लभ्यते। अतोऽर्थवत्साभ्यासग्रहणम्। यदि त्विष्टानुरोधेनाऽनितेरिति षष्ठीजनम्। इह पूर्वं णत्वं कृत्वा द्वित्वे क#ऋते प्राणिणदित्यादिसिद्धावयमारम्भः `पूर्वत्रासिद्धीयमद्विर्वचने`इत्स्याऽनित्यत्वज्ञापनार्थः। तेन ऊर्णुनावेत्यत्र णत्वात्पूर्वमेव नुशब्दस्य द्वित्वादभ्यासोत्तरखण्डे णत्वाऽभावः सिद्धः।

