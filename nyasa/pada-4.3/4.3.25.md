---
index:  4.3.25
sutra:  तत्र जातः
vritti:  nyasa
---

`अणादयो घादयश्च` इति। एकेनादिशब्देनाणादीनामिहोत्सर्गाणां ग्रहणम्, द्वितीयेन घादीनां शेषाधिकारविहितानाम्। स्रौघ्नः,माथुरः` इति। `प्राग्दीदीव्यतोऽण्` (4.1.83) । `औत्सः, औदपानः` इति। `उत्सादिभ्योऽञ्` (4.1.86)। `राष्ट्रियः,अवारपारीणः` इति। `राष्ट्रावारपाराद्घखौ` (4.2.93)। `शाकलिकः, मालविकः` इति। `वाहीकग्रामेभ्यश्च` (4.2.117) इति `ञ्ञिठौ। `कात्त्रेयकः, औम्भेयकः` इति। `कत्त्र्यादिभ्यो ढकञ्` (4.2.95)।।

