---
index: 4.2.2
index_padded: 4.2.002

sutra: लाक्षारोचना(शकलकर्दमा)ट्ठक्
vritti: balamanorama
---

<<लाक्षारोचना (शकलकर्दमा) ट्ठक्>> - लाक्षारोचनाट्ठक् । अमोऽपवादः । लाक्षिक इति । "पट" इति शेषः । लाक्षया रक्त इति विग्रहः । रौचनिक इति । रोचनया रक्त इति विग्रहः । शाकलिक इति । शकलं — रागद्रव्यविशेषः । वृत्तिरिति । भाष्ये तु नैतद्दृष्टम् । नील्या अनिति । "वक्तव्य" इति शेषः । अणोऽपवादः । नीली ओषधिविशेषः । ॒पीतात्कन् । अणोऽपवादः । पीतं हरितालकादि द्रव्यम् ।हरिद्रामहेति । अणोऽपवादः । स्वरे विशेषः । हरिद्रा प्रसिद्धा । महारजनं — नाम रागद्रव्यविशेषः । इति रक्ताधिकारः । 