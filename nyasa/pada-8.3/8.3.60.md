---
index:  8.3.60
sutra:  शासिवसिघसीनां च
vritti:  nyasa
---

`अन्वशिषत्` ति। `शासु अनुसिष्टौ` (धा.पा.1075), लुङ्, `सर्त्तिशास्त्यरत्तिभ्यश्च` (3.1.56) इति च्लेरङ्, `शास इदङ्हलोः` (6.4.34) इतीत्त्वम्। `अन्वशिषताम्` इति। तसस्ताम्। `शिष्टः` इति। ष्टुत्वम्, पूर्ववदित्त्वम्। `उषितः` इति। `वस निवासे` (धा.पा.1005), `वसतिक्षुधोः` (7.2.52) इतीट्, वच्यादिसूत्रेच (6.1.15) सम्प्रसारणम्। `जक्षतुः जक्षुः` इति। `घस्लु अदे (धा.पा.715), यश्चादेशो घसिः--तयोर्द्वयोरपरि ग्रहणम्। ननु चादेशस्य लाक्षणिकत्वाद्ग्रहणमयुक्तम्? नैष दोषः; अनित्या हि लक्षणप्रतिपदोक्तपरिभाषः। अनित्यत्वं चास्याः `यावत्पुरानिपातयोर्लट्` (3.3.4) इत्यत निपातग्रहणेन ज्ञापितम्। `भुवश्च महाव्याहृतेः` (8.2.71) इत्यत्र महाव्याहृतिग्रहणेन च ज्ञापितम्। अपि चात्र घसिवसोरेकतरस्य लब्दक्षरत्वात् पूर्वनिपाते कर्त्तव्ये शासेः पूर्वनिपातं कुर्वता शास्त्रनिरपेक्षता सूच्यते--किञ्चिच्छास्त्रमत्र नापेक्षितवयमित्यमुमर्थं दर्शयितुम्। तेन लक्षणप्रतिपदोक्तपरिभाषा (व्या.प.3) नाश्रीयत इति युक्तमादेशस्यापि ग्रहणमिति। अदेर्लिटि कृते `लिट्यन्यतरस्याम्` (2.4.40) इति धस्लादेशः, `गमहन` (6.4.98) इत्यादिनोपध#ालोपः, `द्विर्वचनेऽचि` (1.1.59) इति स्थानिवद्भावाद् द्विर्वचनम्, `कुहोश्चुः` (7.4.62) इति चुत्वम्--झकारः, तस्यापि जश्त्वम--जकारः, घकारस्य चर्त्वम्--ककारः। तस्य चाश्रयत्वात् सिद्धं भवतीति वेदितव्यम्। `अक्षन्` इति। लुङ्, `बहुलं छन्दसि` (2.4.39) इति घस्लादेशः, झेरन्तादेशः, संयोगान्तलोपः (8.2.23), `मन्त्रे घसह्वर` (2.4.80) इत्यादिना च्लेर्लुक्, `घसिभसोर्हलि च` (6.4.100) इत्युपधालोपः, चर्त्वम्--ककारः।
`अनादेशार्थं वचनम्` इत्युक्ते यो देशयेत्--युक्तं शासिवसोरनादेशार्थं वचनम्, अनादेशार्थं तु घसिं प्रत्ययुक्तम्, आदेशसकरत्वादिति? सं प्रत्याह--`धसिः` इत्यादि। घकारादिवर्णसमुदायो हि घसिरादेशः, सकारस्तु तस्यादयवः, नादेश इत्यादेशघसिमपि प्रत्यनादेशार्थं वचनम्।।

