---
index:  8.4.41
sutra:  ष्टुना ष्टुः
vritti:  padamanjari
---

अट्टतीत्यादि । `अत्ट अतिक्रमणहिंसयोः`, `अद्ड अभियोगे`, तकारदकारोपधयोरेतयोर्गणपाठः क्विबन्तयोः संयोगान्तलोपे कृते तकारदकारयोः श्रवणार्थः, `न न्द्राः संयोगादयः` इति प्रतिषेधोऽप्यड्डतेर्भवति । इहापि तृतीयानिर्देशः पूर्वभूतेनापि योगे ष्टुत्वं यथा स्यात्, यथा---द्रोढेति । अत्रापि `तोः षि` इति प्रतिषेधान्निमित्तिनिमित्तयोः संख्यातानुदेशो न भवति ।
