---
index: 3.3.21
index_padded: 3.3.021

sutra: इङश्च
vritti: siddhantakaumudi
vrittiindex: 3191
---

घञ् । अचोऽपवादः । उपेत्य अस्मादधीयते उपाध्यायः ॥_अपादाने स्त्रियामुपसङ्ख्यानं तदन्ताच्च वा ङीष्_ (वार्तिकम्) ॥ उपाध्याया । उपाध्यायी ॥_शॄ वायुवर्णनिवृतेषु_ (वार्तिकम्) ॥ शृ इत्यविभक्तिको निर्देशः । शारो वायुः । करणे घञ् । शारो वर्णः । चित्रीकरणमिह धात्वर्थः । निव्रियते आव्रियतेऽनेनेति निवृतमावरणम् । बाहुलकात्करणे क्तः । गौरिवाकृतनीशारः प्रायेण शिशिरे कृशः । अकृतप्रावरण इत्यर्थः ॥