---
index: 6.4.94
index_padded: 6.4.094

sutra: खचि ह्रस्वः
vritti: balamanorama
---

<<खचि ह्रस्वः>> - खचि ह्यस्वः । "दोषो णौ" इत्यतो णाविति, "उदुपधायाः" इत्यत "उपधाया" इति चानुवर्तते । तदाह —  खच्परे णाविति । खशि प्रकृते खचो विधिरिह ह्यस्वार्थोऽणिलोपार्थश्च । खशि तु तदुभयं न स्यात्, खशः शित्त्वेन सार्वधातुकतया णिलोपाऽसंभवात् । न च इहैव सूत्रे खज्विधीयतां, पूर्वसूत्रे खशेवाऽनुवर्ततामिति वाच्यम्, अन्यतोऽपि विधानार्थत्वात् । एवं चगमेः सुपी॑ति वार्तिकमेतल्ल्ब्धार्थकथनपरमेवेत्याहुः । 