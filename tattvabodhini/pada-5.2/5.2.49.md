---
index:  5.2.49
vrittiindex:  1410
sutra:  नान्तादसङ्ख्यादेर्मट्
vritti:  tattvabodhini 
---

नान्तादसङ्ख्यादेः। डट इति। `डट्`इति प्रथमान्तस्यानुवृत्तस्य `नान्ता`दिति पञ्चम्या षष्ठी कल्प्यत इति भावः। यद्यपीह मटः प्रत्ययत्वेऽपि न क्षतिः, तथाप्युत्तरत्र तमट आगमत्वमेवाभ्युपगन्तव्यम्, अनुदात्तता यथा स्यात्। प्रत्ययत्वै ह्याद्युदात्तः स्यात्। तया चैकरूप्येणैव संदर्भव्याख्यानमुचितम्। अन्येत्वाहुः--मटः प्रययत्वे अकारसहितो मकारो विधेयः, आगमत्वे तु मकारमात्रमिति लाघवमस्तीति। विंश इति। विशतेः पूरणः। `ति विंशतेर्डिति`इति लोपः।

