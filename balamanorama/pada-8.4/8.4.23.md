---
index:  8.4.23
vrittiindex:  260
sutra:  वमोर्वा
vritti:  balamanorama 
---

वमोर्वा। `उपसर्गादसमासेऽपी`त्यतः उपसर्गादित्यनुवर्तते। `रषाभ्यां नो णः` इति सूत्रमनुवर्तते। `हन्तेरत्पूर्वस्ये`त्यतो `हन्ते`रिति। तदाह--- उपसर्गस्यान्निमित्तादिति। णलि जहानेति स्तिते आह--हो हन्तेरिति। `अभ्यासाच्चे`त्यपेक्षयाऽस्यान्तरङ्गत्वेन न्याय्यत्वादिति भावः। जघ्नतुरिति। `गमहने`त्युपधालोपे `हो हन्ते`रिति कुत्वम्। थलि भारद्वाजनियमादिड्विकल्पे जहनिथ जहन् थ, इति स्थिते ञ्णित्प्रत्ययपरत्वाऽभावान्नकारपरत्वाऽभावाच्च `हो हन्ते`रिति कुत्वाऽप्राप्तौ।

