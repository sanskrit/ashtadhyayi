---
index:  7.4.7
vrittiindex:  344
sutra:  उरृत्
vritti:  tattvabodhini 
---

उरृत्। `जिघ्रतेर्वे`त्यतो वेति वर्तते। इररारामिति। ऋकारोपधे तु `उपधायाश्चे`त्यचीकृतदित्यादौ इर् प्राप्तः, अमीमृजदित्यत्रमृजेर्वृद्धिरार् प्राप्तः, इतरेषांमृदुपधानां गुणेन अपीपृथदित्यादावरिति विवेकः। नन्विह उरित्यनूद्यमानः सवर्णान् गृह्णाति, ऋदिति विधीयमानस्तु न गृह्णाति। तथा च अचीक्लृपदित्यत्र `उरृ`दित्यनेन ऋवर्णे सति अचीकृपदिति प्रसज्येतेति चेत्। मैवम्। लत्वस्याऽसिद्धत्वेन प्रतमम् `उरृ`दित्यस्य प्रवृत्तौ पश्चात् `कृपो रो लः` इत्यनेन ऋकारैकदेशस्यलृकारैकदेशविधानादिष्टसिद्धेः। न च चलीक्लृप्यत इत्यादौ रीगागमादेर्लत्वार्थं `कृपो रो लः` इत्य्सयावश्यकत्वेऽपि कृपूदातुः `क्लृपू सामर्थ्ये` इत्येव पठ�ताम्, एवं हि प्रक्रियालाघवं लभ्यते, ऋकारैकदेशस्य लृकारैकदेश इति व्याख्यानक्लेशोऽपि न भवतीति वाच्यम्, अचीक्लृपदित्यत्र `उऋ`दित्यस्य प्रवृत्तावनिष्टरूपप्रसङ्गात्। कृपो रो लः` इत्यनेन ऋकारैकदेशस्यलृकारैकदेश इत्यभ्युपगमे तु उक्तव्याख्यानक्लेशध्रौव्यात्। [इदं च कैयटरीत्योक्तम्। नत्विदं क्षोदक्षमम्, `ऋत उत्` इत्यनेन तपरकरणेन लृवर्णग्राहकत्वेरूपसिद्धेः स्पष्टत्वात्] अयं दोपध इति। टोपधत्वे त्वाटिट्टदिति स्यादिति भावः। शठ �आठ। शाठयति। असंस्कृतो भवति, गच्छति वेत्यर्थः। स्माययत इति।आत्वं तु नेह भवति, `नित्यं स्मयते`रिति निर्देशेन `स्मिङ् ईषद्धसने` इति भौवादिकादेव हेतुमण्णौ तद्विधानात्। श्रण दाने। विश्राणनं-- वितरणम्। चुद संचोदने। `ण्यासश्रन्थः` इति युचि-- चोदना। वज मार्ग। वाजयति। मार्गयति। केचित्तु मार्गेति न धात्वन्तरं किं तु वजेत्येक दातुर्मार्गसंस्कारे गतौ चेति व्याचख्युः। ज्ञप मिच्च। चाद्गत्यामत्येके। ज्ञपधातुर्णिचं लभते मित्संज्ञकश्चेत्यन्ये ज्ञाने ज्ञापने चेति। `प्रतिपज्ज्ञप्तिचेतनाः`। प्रच्छ ज्ञीप्सायामित्यत्र ज्ञाने, `श्लाघह्नु`ङिति सूत्रे `ज्ञीप्स्यमानो बोधयितुमिष्यमाण` इति व्याख्यायां ज्ञापने च प्रयोगदर्शनादिति भावः। 

