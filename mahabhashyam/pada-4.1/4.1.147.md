---
index: 4.1.147
sutra: गोत्रस्त्रियाः कुत्सने ण च
vritti: mahabhashyam
---

 गोत्रस्त्रियाः कुत्सने ण च (1393) (ण ठक् प्रत्ययाधिकरणम्) (णित्वाक्षेपे भाष्यम्) किमर्थो णकारः? वृद्ध्यर्थः, ञ्ञ्णितीति वृद्धिर्यथा स्यात्, गार्गो जाल्मः।। (5295 णित्वाक्षेपवार्तिकम्।। 1 ।।) - गोत्रस्त्रियाः प्रत्ययस्य णित्करणानर्थक्यं वृद्धत्वात्प्रातिपदिकस्य - (भाष्यम्) गोत्रस्त्रियाः प्रत्ययस्य णित्करणमनर्थकम्। किं कारणम्? वृद्धत्वात्प्रातिपदिकस्य। वृद्धमेवेदं प्रातिपदिकम्।। (णित्वफलप्रदर्शकभाष्यम्) लुगर्थं तर्हि णकारः कर्तव्यः। यल्लुगन्तमवृद्धं तत्र वृद्धिर्यथा स्यात्--वातण्डो जाल्मः।। (5296 फले आक्षेपवार्तिकम्।। 2 ।।) - लुगर्थमिति चेन्न लुक्प्रतिषेधात् - (भाष्यम्) लुगर्थमिति चेत्तन्न। किं कारणम्? लुक्प्रतिषेधात्, प्रतिषिध्यते तत्र लुक्--गोत्रेऽलुगचि(ग।1।89) ःथ्द्य;ति।। (प्रत्याक्षेपे भाष्यम्) व्यवहितत्वादप्रतिषेधः। ःथ्द्य;र्कारेण व्यवहितत्वात्प्रतिषेधो न प्राप्नोति।। (5297 प्रत्याक्षेपनिरासवार्तिकम्।। 3 ।।) - व्यवहितत्वादप्रतिषेध ःथ्द्य;ति चेन्न पुंवद्भावात् - (भाष्यम्) व्यवहितत्वादप्रतिषेध ःथ्द्य;ति चेत्तन्न। किं कारणम्? पुंवद्भावात्, पुंवद्भावोऽत्र भवति--भस्याढे तद्धिते पुंवद्भावो भवतीति।। (5298 णित्वफलप्रदर्शकवार्तिकम्।। 4 ।।) - फिनर्थं तु - (भाष्यम्) फिनर्थं तु णकारः कर्तव्यः। यत्फिनन्तमवृद्धं तत्र वृद्धिर्यथा स्यात्--ग्लौचुकायनो जाल्म ःथ्द्य;ति।। (5299 णित्वफलसंग्राहकवार्तिकम्।। 5 ।।) - पुंवद्भावप्रतिषेधार्थं च - (भाष्यम्) पुंवद्भावप्रतिषेधार्थं च णकारः कर्तव्यः। गार्गा भार्या अस्य गार्गाभार्यः। वृद्धिनिमित्तस्येति पुंवद्भावप्रतिषेधो यथा स्यात्।। (5300 पुंवद्भावप्रतिषेधार्थरूपफलखण्डनवार्तिकम्।। 6 ।।) - गोत्राद्यून्यस्त्रियामिति वचनादप्रयोजनम् - (भाष्यम्) गोत्राद्यून्यस्त्रियाम् (4.1.94) ःथ्द्य;ति वचनादप्रयोजनमेतद्भवति। नास्ति गार्गा।। (5301 मतान्तरप्रदर्शकवार्तिकम्।। 7 ।।) - अवंश्यत्वाद्वा स्त्रियाः प्रयोजनम् - (भाष्यम्) अवंश्यत्वाद्वा स्त्रियाः प्रयोजनमेतद्भवति। न च स्त्री वंश्या। अस्ति गार्गा स्त्री।। (मतान्तरप्रदर्शकभाष्यम्) अपर आह-- द्वावेवं वंशौ। मातृवंशः, पितृवंशश्च। यावता मातृवंशोऽप्यस्ति, नास्ति गार्गा।। 