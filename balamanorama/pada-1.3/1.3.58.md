---
index:  1.3.58
vrittiindex:  556
sutra:  नाऽनार्ज्ञः
vritti:  balamanorama 
---

नानोर्ज्ञः। अनुपूर्वाज्ज्ञाधातोः सन्नन्तान्नात्मनेपदमित्यर्थः। पुत्रमनुजिज्ञासतीति। अनुज्ञातुमिच्छतीत्यर्थः। ननु सर्पिषा प्रवर्तितुमिच्छतीत्यर्थे `सर्पिषोऽनुजिज्ञासते` ईत्यत्रापि `अपह्नवे ज्ञः`, `अकर्मकाच्चे`त्यात्मनेदस्याप्यनेन निषेधे सति सन्नन्तात्परस्मैपदमेव स्यादित्यत आह-- पूर्वसूत्रस्थेवेति। एवं च `सर्पिषोऽनुजिज्ञासते` इत्यत्र `अकर्मकाच्चे`त्यात्मनेपदं निर्बाधमिति भावः। ननु `अकर्मकाच्चे`ति ज्ञाधातोरात्मनेपदे सन्नन्तात्कथममात्मनेपदलाभ इत्यत आङ-- पूर्ववदिति। केवलात्सन्विहीनाज्ज्ञाधातोरात्मनेपदविधानात्सन्न्नतादपि तस्मात् `पूर्ववत्सनः` इत्यात्मनेपदमित्यर्थः। 

