---
index:  3.1.107
sutra:  भुवो भावे
vritti:  nyasa
---

`यत् तु नानुवर्त्तते` इति। पूर्वसूत्रे चानुकृष्टत्वात्। `ब्रह्मभूयं गतः` इति। ब्रह्मत्वं प्राप्त इत्यर्थः। ननु च `तयोरेव कृत्यक्तखलर्थाः` (3.4.70) इति भावकर्मणोः कृत्वा विधीयन्ते, अनुपसर्ग इति चानुवर्त्तते, अनुपसर्गश्च भवतिरकर्मक इतिसामर्थ्याद्भाव एव भविष्यति, न कर्मणि, किं भावग्रहणेन ? इत्याह-- `भावग्रहणेन ? इतयाह-- `भावग्रहणमुत्तरार्थम्` इति। एतेन `हनस्त च` (3.1.108) इत्यत्रोपयोगमाह-- तत्र भाव एव यथा स्यात्। `भव्यम्` इति। अचो यत्` (3.1.97), धातोर्गुणः, `धातोस्तन्निमित्तस्यैव` (6.1.80) इत्यवादेशः।।

