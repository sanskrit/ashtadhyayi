---
index:  7.3.71
vrittiindex:  339
sutra:  ओतः श्यनि
vritti:  balamanorama 
---

ओतः श्यनि। `घोर्लोपो लेटि वे`त्यतो लोप इत्यनुवर्तते इत्यभिप्रेत्य शेषं पूरयति-- लोपः स्यादिति। शशाविति। `आदेच` इत्यात्त्वे णल औत्त्वमिति भावः। शशतुरिति। शशिथ-- शशाथ। शशिव।शास्यतीति। श्यतु। अश्यत्। श्येत्। शायात्। लुङि सिचि विशेषमाह--विभाषा घ्रेति। सिचो लुक्पक्षे आह--अशादिति। `आतःर` इति जुसिति मत्वा आह-- अशुरिति। सिचो लुगभावे सगिटौ मत्वा आह--अशासीदिति। छोदातुरपि शोधातुवत्। षो अन्तकर्मणीति। समापने विनाशने वेत्यर्थः। शोधातुवद्रूपाणि। षोपदेशोऽयम्। स्यतीति। `ओतः श्यनी`ति लोपः। अभिष्यतीति। `उपसर्गा`दिति षत्वम्। अभ्यष्यदिति। `प्राक्सिता`दिति षत्वम्। अभिससाविति। `स्थादिष्वि`ति नियमान्न षः। दो अवखण्डने। प्रणिदातेति। `नेर्गदे`ति णत्म्। देयादिति। आशीर्लिङि `एर्लिङी`त्येत्त्वम्। अदादिति। `गातिस्थे`ति सिचो लुक्। अथात्मनेपदिन इति। `वाशृ शब्दे` इत्यन्ता इत्यर्थः। जनी प्रादुर्भावे इति। `�आईदितो निष्ठाया`मित्याद्यर्थमीदित्त्वम्।

