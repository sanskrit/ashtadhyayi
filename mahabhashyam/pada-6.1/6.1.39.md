---
index: 6.1.39
index_padded: 6.1.039

sutra: वश्चास्यान्यतरस्याम् किति
vritti: mahabhashyam
---

 वश्चास्यान्यतरस्यां किति (2476) (वश्चास्यग्रहणप्रत्याख्यानभाष्यम्) वश्चास्यग्रहणं शक्यमकर्तुम् । अन्यतरस्यां किति वेञ्ञो न संप्रसारणं भवतीत्येव सिद्धम् । कथम् ? प्रसारणे कृत उवङादेशे च द्विर्वचनं सवर्णदीर्घत्वम् । तेन सिद्धम् --- ववतुः, ववुः, ःढ़द्य;वतुः, ःढ़द्य;वुः । वयेरपि नित्यं यकारस्य प्रतिषेधः संप्रसारणस्य, ःढ़द्य;यतुः, ःढ़द्य;युः ।  त्रैशब्दं चेह साध्यम्, तच्चैवं सति सिद्धं भवति ।। यद्येवं --- ववौ, वविथेति न सिद्ध्यति । ल्यपि च [[6.1.41]] इत्यनेन चकारेण लिडप्यनुकृष्यते । तस्मिन्नित्ये प्रसारणप्रतिषेधे प्राप्ते इयं किति विभाषाऽऽरभ्यते ।। इति श्रीभगवत्पतञ्जलिविरचिते व्याकरणमहाभाष्ये षष्ठस्याध्यायस्य प्रथमे पादे द्वितीयमाह्निकम् ।। 