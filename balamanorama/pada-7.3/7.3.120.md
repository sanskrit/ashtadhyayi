---
index:  7.3.120
vrittiindex:  242
sutra:  आङो नाऽस्त्रियाम्
vritti:  balamanorama 
---

आङो। घेः परस्येति। `अच्च घेः` इत्यतो घिग्रहणानुवृत्तेरिति भावः। हरिणेति। नादेशे `अट्कुप्वा`ङिति णत्वम्। नन्वाङो विहितो नाभावः कथं टा इत्यस्य स्यादित्यत आह--आङितीति। प्राचामाचार्याणां शास्त्रे संञ्ज्ञैषेत्यर्थः। मत्येति। `स्त्रियां क्ति`निति क्तिन्नन्तमतिशब्दस्य स्त्रीलिङ्गत्वान्नाभावो नेति भावः। हरिभ्याम्। हरिभिः। हरि-ए इति स्थिते। 

