---
index:  1.4.37
sutra:  क्रुधद्रुहेर्ष्यासूयार्थानां यं प्रति कोपः
vritti:  nyasa
---

क्रुधद्रुहावकर्मकौ, तत्र षष्ठ्यां प्राप्तायामयमारम्भः, इतरौ सकर्मकौ। तत्र द्वितीयायां प्राप्तायाम्। कथं पुनरेषां भिन्नार्थत्वे सति `यं प्रति कोपः` इति सामान्येन तद्विशेषणमुपपद्यत इत्याह-- `क्रोधस्तावत्` इत्यादि। सुगमम्। `क्रुद्ध्यति, द्रुह्यति` इति। `क्रुध कोपे`(धा.पा.1189), `द्रुह जिघांसायाम्` (धा.पा.1197) दैवादकौ। `ईर्ष्यति` इति। `प्ईक्ष्यं, सूक्ष्यं-धा.पा.फ्ईर्क्ष, सूर्क्ष, ईर्ष्य ईर्ष्यार्थाः` (धा.पा.510,509,511)। `असूयति` इति। असूयशब्दः कण़््डवादियगन्तः। `भार्यामीर्ष्यति`इति। अस्ति भार्यायामीर्ष्या, न तु तां प्रति कोपः। केवलं परैर्दृश्यमानां तां न क्षमते। अथास्मिन् द्वेष्टीत्यत्र कथं न भवति सम्प्रदानसंज्ञा ? द्विषेरक्रोधाद्ययर्थत्वात्। अप्रीतौ ह्येनं स्मरन्ति; तथा चाचेतनेष्वपि प्रयुज्यते-- औषदं द्वेष्टीति। नाभिनन्दतीति गम्यते।।

