---
index:  2.4.55
vrittiindex:  234
sutra:  वा लिटि
vritti:  tattvabodhini 
---

असिद्धकाण्डे इति। `णत्वप्रकरणानन्तर`मिति शेषः। तेन `पर्याख्यान`मित्यत्र शकारेण व्यवधानात् `कृत्यचः इति णत्वं न। तथा सुप्रख्येन निर्वृत्तं सौप्रख्यं,तत्र भवः सौप्रख्यीयः। यत्वस्याऽसिद्धत्वात् `धन्वयोपधा`दिति वुञ् न, किं तु छ एवेति बोध्यम्। अचष्टेति। `स्को`रिति कलोपः। ष्टुत्वम्। `अस्यतिवक्तिख्याती`त्यत्र विधिसामर्थ्याद्यत्त्वं नाऽसिद्धम्। स्वतन्त्रस्य ख्याधातोः सार्वधातुकमात्रविषयतया वक्ष्यमाणत्वात्। अस्यतेः पुषादिपाठादङि सिद्धं तङर्थं ग्रहणमित्यादि पुषादिषु वक्ष्यति। 

