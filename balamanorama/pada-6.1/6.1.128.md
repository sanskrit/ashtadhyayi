---
index:  6.1.128
vrittiindex:  93
sutra:  ऋत्यकः
vritti:  balamanorama 
---

ऋत्यकः। `अकः` इति षष्ठी। `शाकल्यस्य ह्रस्वश्चे`त्यनुवर्तते। असवर्णं इति निवृत्त्म्। `एङः पदान्ता`दित्यतः पदान्तादित्यनुवर्तते। तच्च षष्ट�न्ततया विपरिणम्यते। ततः `पदान्तस्याऽक ऋति ह्रस्वो वा स्या`दित्येकं वाक्यं सम्पद्यते। चकारात्प्रकृत्येत्यनुकृष्यते। `उक्तो ह्रस्वः प्रकृत्या अवतिष्ठते` इति द्वितीयं वाक्यं संपद्यते। तदाह--ऋति परेऽकः प्राग्वदिति। ब्राहृ ऋषिरिति। ब्राहृआ--ऋषिरिति स्थिते आकारस्य ह्रस्वः प्रकृतिभावश्च। ततश्चाद्गुण इति परपः अकारो न भवति। अत्रा।ञऽकारस्य इक्त्वाऽभावादिकोऽसवर्णे इत्यप्राप्ते इदं वचनम्। ब्राहृर्षिरिति। उक्तह्रस्वसमुच्चितप्रकृतिभावाऽभावपक्षे आद्गुण इति अकारः। रपरत्वम्। `ऋत्यस्ये`त्येव तु न सूत्रितम्। होतृ-ऋकार इत्यत्र प्रकृतिभावार्थमग्ग्रहणस्यावश्यरकत्वात्। पदान्ता इत्येवेति। पदान्तग्रहणमत्राप्यनुवर्तनीयमेवेत्यर्थः। आर्च्छदिति। ऋ गतौ। लङ् तिप् शप्। पाघ्राध्मेति ऋच्छादेशः। `इतश्चे`ति इकारलोपः, `आडजादीना`मित्याडागमः, आटश्चेति वृद्धिः। आ ऋच्छदिति स्थिते आकारस्याऽकः पदान्तत्वाऽभावान्नोक्तः प्रकृतिभावः। न समास इति पूर्वसूत्रस्थं निषेधवार्तिकमिह न संबध्यत इत्याह--समासेऽपीति। सप्तऋषीणामिति। `दिक्संख्ये संज्ञाया`मिति समासः। सप्तऋषीणासिति प्रकृतिभावपक्षे रूपं तदभावपक्षे तु आद्गुण इति गुणे रपरत्वे सप्तर्षीणामिति भवति। 

