---
index:  3.3.9
sutra:  लिङ् चोर्ध्वमौहूर्तिके
vritti:  nyasa
---

`निपातनात् समासः` इत्यादि। ऊर्ध्वमौहूर्तिकशब्दस्योच्चारणेव निपातनम्। ऊर्ध्वं मुहूर्त्तादिति विगृह्यास्मादेव निपातनात् समासः। ततः `बह्वचोऽन्तोदात्तात्` (4.3.67) इति `ञ्, तत उत्तदरपदवृद्धिः, सा ह्यत एव निपातनात्। भविष्यतः प्रकृतत्वात् तस्यैवोर्ध्वमौहूर्त्तिकग्रहणं विशेषणं विज्ञायत इत्याह-- `भविष्यतश्चैतत्` इत्यादि। ऊर्ध्वमौहूर्त्तिकशब्दश्चायं वर्त्तमानस्य प्रत्यासन्ने वर्तते। ऊर्ध्वमौहूर्त्तिके वर्त्तमानसमीप इत्यर्थः। `आगच्छेत्` इति। यासुट्, `अतो येयः` (7.2.80) इतीयादेशः, `आद्गुणः` (6.1.87)`लोपो व्योर्वलि` (6.1.66) इति यकारस्य लोपः,सलोपोऽनन्त्यस्य` (7.2.79) इति सकारस्य।।

