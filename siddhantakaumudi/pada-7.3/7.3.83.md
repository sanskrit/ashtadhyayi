---
index: 7.3.83
index_padded: 7.3.083

sutra: जुसि च
vritti: siddhantakaumudi
vrittiindex: 2481
---

अजादौ जुसीगन्ताङ्गस्य गुणः स्यात् । अजागरुः । अजादौ किम् । जागृयुः । आशिषि तु जागर्यात् । जागर्यास्ताम् । जागर्यासुः । लुङि । अजागरीत् । जागृ इस् इत्यत्र यण् प्राप्तः, तं सार्वधातुकगुणो बाधते, तं सिचि वृद्धिः, तां जागर्तिगुणः, तत्र कृते हलन्तालक्षणा प्राप्ता, नेटि (सि.कौ. 2268) इति निषिद्धा, ततः अतो हलादेः- (सि.कौ. 2284) इति बाधित्वा अतो ल्रान्तस्य (सि.कौ. 2330) इति प्राप्ता, ह्म्यन्त-(सि.कौ. 2299) इति निषिध्यते ॥ तदाहुः-- गुणो वृद्धिर्गुणो वृद्धिः प्रतिषेधो विकल्पनम् ।  पुनर्वृद्धिनिषेधोऽतो यण्पूर्वाः प्राप्तयो नवेति ।  ।[दरिद्रा दुर्गतौ (धा.पा. 1073)](#) । दरिद्राति ॥