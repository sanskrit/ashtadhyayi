---
index:  5.4.16
vrittiindex:  1552
sutra:  विसारिणो मत्स्ये
vritti:  tattvabodhini 
---

विसारिणो। पूर्ववदिहापि णिनिः। हरदत्तस्तु---`सुप्यजातौ`इति णिनिरूपसर्गभिन्न एव सुप्यपपदे भवतीत्याशयेन पूर्वसूत्रेऽ�स्मश्च अतएव निपातनाण्णिनिरित्याह। तदयुक्तम्। `स बभूवोपजीविनाम्`, `अनुयायिवर्गः`, `न वञ्चनीयाः प्रभावोऽनुजीविभि`रित्यादिप्रयोगानुरोधेन उपसर्गे सुप्युपपदेऽपि णिनेरवश्यस्वीकर्तव्यतया निपातनाश्रयणस्य व्यर्थत्वात्। `अणिनुणः`इत्यतोऽनुवर्तनादाह---अण् स्यादिति। वैसारिण इति। `इनण्यनपत्ये`इति प्रकृतिभावः। सङ्ख्यायाः। अभ्यावृत्तिशब्देन यदि द्वितीयादिप्रवृत्तिर्गृह्यते, तदा षट्कृत्वः प्रवृत्तौ पञ्चकृत्व इति स्यात्, अतोऽत्र विवक्षितमर्थमाह---अभ्यावृत्तिर्जन्मेति।

