---
index:  8.2.58
vrittiindex:  848
sutra:  वित्तो भोगप्रत्यययोः
vritti:  balamanorama 
---

वित्तो भोग। भुज्यत इति भोगः-- भोग्यम्। प्रतीयते इति प्रत्ययः-- प्रख्यातः। अत्र विन्दतेरेव ग्रहणमिति भाष्ये स्पष्टम्। तदाह-- विदन्तेरिति। निपातोयमिति। `नुदविदोन्दे` ति प्राप्तस्य पाक्षिकनत्वस्य अभावनिपातनमित्यर्थः। तस्य भोगप्रत्यययोः कदाऽपि नत्वं नेत्यर्थः। प्रतीते इति। प्रख्याते इत्यर्थः। वित्तः पुरुष इति। प्रख्यात इत्यर्थः। विन्न इति। लब्धश्चोरादिरित्यर्थः। अत्र `यस्य विभाषे`ति इण्निषेदमुपपादयति-- विभाषा गमेति। `एकाच` इति निषेधाच्चेत्यपि बोध्यम्। 

