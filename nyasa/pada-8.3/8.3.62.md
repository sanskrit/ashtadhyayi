---
index:  8.3.62
sutra:  स स्विदिस्वदिसहीनां च
vritti:  nyasa
---

`स` इत्यविभक्तिकोऽयं निर्देशः। नेति प्रतिषेध एव क्रियतामित्यादेशनीयम्; लाघवकृते विशेषाभावात्। `सिस्वेदयिषति` इत्यादि। `ञिष्विदा गात्रप्रक्षरणे` (धा.पा.1188) `रुवद स्वर्द आस्वादने` (धा.पा.18,19), `षह मर्षणे` (धा.पा.852)--एभ्यो णिव्, ततः सन्।
ननु च सकारस्य सकारविधाने न कश्चिद्विषेषः, तत्किमर्थं सकार उच्यते? इत्याह--`सकारस्य` इत्यादि। य एषां `धात्वादेः षः सः` (6.1.64) इति सकारः कृतः, तस्यादेशत्वान्मूर्धन्ये प्राप्ते वचनम्।।

