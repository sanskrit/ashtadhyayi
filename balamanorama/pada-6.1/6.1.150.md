---
index:  6.1.150
vrittiindex:  1050
sutra:  विष्किरः शकुनौ वा
vritti:  balamanorama 
---

विष्किरः। विकिरतीति विकारः। `कृ? विक्षेपे` `इगुपधज्ञे`ति कः। शकुनौ गम्ये सुड्वा, `परिनिविभ्यः` इति षत्वम्। `नगौकोवाजिविकिरविविष्करपतत्रयः` इत्यमरः। वावचनेनैवेति। वृत्तिग्रन्थे `विष्किरः शकुनौ विकिरो वे`ति सूत्रपाठः। तत्र वाग्रहणादेव सुड्विकल्पे सिद्धे विकिरग्रहणं विष्किरो विकिर इति शकुनावेवेति नियमार्थम्। अतः शकुनेरन्यत्र उभयोरपि शब्दयोः प्रयोगो नास्तीति लभ्यत इत्यर्थः। भाष्ये हि `विष्किरः शकुनौ वे`ति सूत्रं पठित्वा वाग्रहणेन सुड्विकल्पः, नतु शकुनेरन्यत्र विकिरशब्दस्य प्रयोगो नेति स्थितम्, अन्यत्रापि `विकिपरं वै�आदेविक`मित्यत्र दर्शनादिति भावः। 

