---
index:  5.1.130
sutra:  हायनान्तयुवादिभ्योऽण्
vritti:  nyasa
---

हायनान्तात् त्वतलोः प्राप्तयोरण्विधानम्। ननु च `तस्येदम्` (4.3.120) इत्यनेन हायनान्तादण सिद्धः? न सिध्यति; परत्वात् त्वतल्भ्यां बाध्यते--आषाढहायणस्य भावः कर्म वा आषाढहायण इति `वृद्धाच्छः` (4.2.114) प्रसज्येत। तस्माद्युक्तं हायनान्तादण्विधानम्। `यौवनम्` इति। `अन्` (6.4.167) इति प्रकृतिभावः। युवादिषु युवशब्दस्य वयोलक्षणं बधित्वा मनोज्ञादित्वाद्वुञि प्राप्ते पाठः। स्थविरशब्दस्य वयोलक्षणेऽञि होतृशब्दस्याप्युद्गात्रादित्वादञेव।
`पुरुषासे` इति। पुरुषशब्दादसमासेऽण्। भवति--पौरुषम्। अस इति किम्? राजपुरुषत्वम्। अस्य `प्राणभृज्जाति` (5.1.129) इत्यप्राप्ते पाठः। कमणअडलुशब्दस्येगन्तत्वादेवाणि सिद्धे त्वतलोर्बाधनार्थः पाठः। `हृदयासे` इति। हृदयशब्दादसमासेऽण् भवति। हार्द्दम्, `हृदयस्य हृल्लेखयदण्लासेषु` (6.3.50) इति हृद्भावः। अस इति किम्? हृदयशब्दादसमासेऽण् भवति। हार्द्दम्,`हृदयस्य हृल्लेखयदण्लासेषु` (6.3.50) इति हृद्भावः। अस इति किम्? परमहृदयत्वम्। कुशलादीनां क्षेत्रज्ञपर्यन्तानां ब्राह्मणादित्वात् ष्यञि प्राप्ते पाठः, शेषाणां तु त्वतलोः। ननु च ग्रहणवता प्रातिपदिकेन तदन्तविधेरभावात् समासादण्प्राप्तिरेव नास्ति, तदपर्थकः `पुरुषासे`, `हृदयासे` इति च प्रतिषेधः? नापार्थकः, एषा हि विषयसप्तमी--समासे चिकीर्षिते विषयभूत एव पुरुषशब्दहृदयशब्दाविति। यदि प्रतिषेधो नोच्येत, ततो नञ्समासस्य भावप्रत्ययस्य चाणो युगपत्प्रसङ्गे परत्वादणेव स्यात्। प्रतिषेधात्तु समास एव तावद्भवति। ततो यस्य भावप्रत्ययस्य निमित्तमस्ति स उत्पद्यते। कश्चासौ? त्वतलौ--अपुरुषत्वम्, अपुरुषता; अहृदयत्वम्, अहृदयता। इह हायनान्त एकरशिः, युवादिर्द्व#ितीयः; अर्थावपि द्वावेव--भावकर्मणी, तेन सामर्थ्याद्यथासंख्यं प्राप्नोति; तदल्पाच्तरस्य युवादिशब्दस्य परनिपातलक्षव्यभिचारचिह्नान्न भवति। अस्वरितत्वाद्वा।।

