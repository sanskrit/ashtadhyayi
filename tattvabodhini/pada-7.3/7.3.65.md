---
index:  7.3.65
vrittiindex:  580
sutra:  ण्य आवश्यके
vritti:  tattvabodhini 
---

ण्य आवश्यके। अवश्यंभाव--- आवश्यकम्। मनोज्ञादित्वाद्वुञ्। `अव्ययानां भमात्रे टिलोपः`। अवश्यपाच्यमिति। `आवश्यकाधमण्र्ययोर्णिनिः``कृत्याश्चे`ति ण्यत्। आवश्यकशब्दोऽर्थद्योतनार्थो न तु प्रयोगार्थः। तेनाऽर्थप्रकरणादिगम्येऽपि तस्मिन् ण्यत्, कुत्वाऽभावश्च भवति। यथा `अशोच्यानन्वशोचस्त्व`मिति। केचित्तु---शोचितुमर्हाः शोच्याः, न शोच्या अशोच्या इति भगवद्गीतास्विदं व्याचक्षते, तच्चिन्त्यम्। `अर्हे कृत्यतृचश्चे`ति ण्यति `चजोः` कुत्वप्रसङ्गात्। `चजो`रिति कुत्वं `निष्ठायामनिटः` इति वार्तिकमते तु सम्यगेवेति दिक्। 

