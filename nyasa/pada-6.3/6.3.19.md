---
index:  6.3.19
sutra:  नोन्त्सिद्धबध्नातिषु च।
vritti:  nyasa 
---

`तत्पुरुषे कृति बहुलम्?` (6.3.14) इति प्राप्तस्यालुकोऽयं प्रतिषेधः। `इन्नन्त उत्तरपदे` इति। ननु च `उत्तरपदाधिकारे प्रत्ययग्रहणे तदन्तविधिर्नष्यते` (पु.प.26) इति ज्ञापितमेतत्?, तत्कथमिह तदन्तमुत्तरपदं गृह्यते? सप्तम्याः परस्येन्प्रत्ययस्यासम्भवात्?। द्विविध एव हीन्प्रत्ययः--कृत्? तद्धितश्च। तत्र कृद्धातोरेवोत्पद्यते इति न सप्तम्याः परस्येन्प्रत्ययस्यासम्भवात्?। द्विविध एव हीन्प्रत्ययः--कृत्? तद्धितश्च। तत्र कृद्धातोरेवोत्पद्यते इति न सप्तम्याः परः सम्भवति। तद्धितोऽपि नैव कश्चित्? सप्तमीसमर्थादुत्पद्यत इत्यसावपि नैव सप्तम्याः परः सम्भवति। तस्मादिन्नन्तमेव गृह्यत युक्तमुक्तमेतत्?। `स्थण्डिलवर्त्ती` इति। `व्रते` (3.2.80) इति णिनिः; `उपपदमतिङ्` (2.2.19) इति समासः। `साङ्काश्यसिद्धः` इति। `सिद्धशुष्क` (2.1.41) इत्यादिना समासः। `चक्रबद्धः` इति। बद्धशब्दो निष्ठान्तः, `सप्तमी` (2.1.40) इति योगविभागात्? समासः। 

