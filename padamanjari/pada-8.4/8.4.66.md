---
index:  8.4.66
sutra:  उदात्तादनुदात्तस्य स्वरितः
vritti:  padamanjari
---

गार्ग्यः, वात्स्य इति । `गर्गादिभ्यो यञ्`, ञित्त्वादाद्युदात्तत्वम्, शेषनिघातः, तस्य स्वरितः । पचति, पठतीति । शप्तिपावनुदात्तौ, धातुस्वरः, शबकारस्य स्वरितत्वम् ।
`तित्स्वरितम्` इत्यस्यानन्तरमिदं वक्तव्यम्, एवं हि स्वरितग्रहणं न कर्त्तव्यं भवति ? अत आह---अस्येति । यदि तत्र क्रियेत, `अनुदात्तं पदमेकवर्जम्` इत्येतत्प्रवर्तेत । इह तु करणे न प्रवर्त्तते: स्वरितस्यासिद्धत्वात् । तेन द्वयोरप्युदात्तस्वरितयोः श्रवणं भवति ।।
