---
index: 1.3.61
sutra: म्रियतेर्लुङ्‌लिङोश्च
vritti: siddhantakaumudi
vrittiindex: 2538
---

लुङ्लिङोः शितश्च प्रकृतिभूतान्मृङस्तङ् नान्यत्र । ङित्त्वं स्वरार्थम् । म्रियते । ममार । ममर्थ । मम्रिव । मर्तासि । मरिष्यति । मृषीष्ट । अमृत ॥	अथ परस्मैपदिनः सप्त ॥{$ {!1405 रि!} {!1406 पि!} गतौ$} । अन्तरङ्गत्वादियङ् । रियति । पियति । रेता । पेता ।{$ {!1407 धि!} धारणे$} ।{$ {!1408 क्षि!} निवासगत्योः$} ।{$ {!1409 षू!} प्रेरणे$} । सुवति । सविता ।{$ {!1410 कॄ!} विक्षेपे$} । किरति । किरतः । चकार । चकरतुः । करिता । करीता । कीर्यात । अकारीत् ॥