---
index:  4.4.78
vrittiindex:  1610
sutra:  खः सर्वधुरात्
vritti:  balamanorama 
---

खः सर्वधुरात्। सर्वा धूः सर्वधुरा। `पूर्वकाल` इति तत्पुरुषः। `ऋक्पू`रिति समासान्तः। `परवल्लिङ्ग`मिति स्त्रीत्वाट्टाप्। इह तु शब्दस्वरूपापेक्षया नपुंसकनिर्देशः। द्वितीयान्तात्सर्वधुराशब्दाद्वहतीत्यर्थे खः स्यादित्यर्थः। सर्वधुरीण इति। सर्वधुरां वहतीत्यर्थः। `स तु सर्वधुरीणो यो भवेत्सर्वधुरावहः` इत्यमरः।

