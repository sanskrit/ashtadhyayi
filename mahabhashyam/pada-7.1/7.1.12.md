---
index: 7.1.12
index_padded: 7.1.012

sutra: टाङसिङसामिनात्स्याः
vritti: mahabhashyam
---

टाङसिङसामिनात्स्याः किमर्थमिनादेश उच्यते न नादेश एवोच्येत ? ।। का रूपसिद्धिः --वृक्षेण प्लक्षेण ? ।। एत्वे योगविभागः करिष्यते ।। कथम् ? ।। ःथ्द्य;दमस्ति बहुवचने झल्येत् । ओसि च । ततः--आङि च । आङि च परतोऽत एत्वं भवति -- वृक्षेण प्लक्षेण । तत आपः संबुद्धौ च । आपः (सम्बुद्धौ(3) च--) आङि च ओसि चेति ।। नैवं शक्यम्---ःथ्द्य;ह हि अनेनेति ःथ्द्य;द्रूपलोपः प्रसज्येत ।। झलि लोपः करिष्यते ।। न शक्यो झलि लोपः कर्तुम्--ःथ्द्य;ह हि दोषः स्यात्--अया विष्ठेति ।। एवं तर्हि अन् लोपापवादो विज्ञास्यते ।। कथम् ? एवं वक्ष्यामि- अन् ने च आपि चेति । तन्नकारग्रहणं कर्तव्यम् ? ।। न कर्तव्यम् । क्रियते न्यास एव-लुप्तनिर्दिष्टो नकारः ।। यद्येवं नोपधाया ःथ्द्य;ति दीर्घत्वं प्राप्नोति ।। सौत्रौ निर्देशः ।। अथ वा नपुंसकनिर्देशः करिष्यते ।। अथ किमर्थमादत्युच्यते, न अदेवोच्येत ।। का रूपसिद्धिः-वृक्षात्प्लक्षात् ?।। सवर्णदीर्घत्वेन सिद्धम् ।। न सिध्यति । अतो गुणे पररूपमिति पररूपत्वं प्राप्नोति ।। अकारोच्चारणसार्मथ्यान्न भविष्यति ।। यदि प्राप्नुवन्विधिरुच्चारणसार्मथ्याद्वाध्यते सवर्णदीर्घत्वमपि न प्राप्नोति ।। नैषः दोषः(1) । यं विधिं प्रत्युपदेशोऽनर्थकः स विधिर्बाध्यते यस्य तु विधेर्निमित्तमेव नासौ बाध्यते । पररूपं प्रत्यकारोच्चारणमनर्थकं, सवर्णदीर्घस्य पुनर्निमित्तमेव ।। 