---
index:  4.3.168
vrittiindex:  1605
sutra:  कंसीयपरशब्दयोर्यञञौ लुक् च
vritti:  balamanorama 
---

कंसीयपरशब्द। अत्र यञञोर्न लुक्, विधिवैयर्थ्यात्। नापि प्रकृत्योः, प्रत्ययाऽदर्शनस्यैव लुक्त्वात्। अतः परिशेषात्प्रकृत्येकदेशयोश्छयतोरिति लभ्यते। तदाह--छयतोरिति। कंसीयमिति। कंसो नाम धातुर्लोहविशेषः। `तस्मै हित`मिति छः। कांस्यमिति। कंसीयशब्दाद्यञि छस्य लुकि आदिवृद्धौ `यस्येति चे`त्यकारलोपः। परशब्दमिति। `तस्मै हित`मित्यधिकारे `उगवादिभ्यो य`दिति ओर्गुणे `वान्तो यी`त्यवादेशः। पारशव इति। परशब्दशब्दादञि यतो लुकि ओर्गुणे पारशवः। `हलस्तद्धितस्ये`ति तु न, ईतीत्यनुवृत्तेः। अनापत्यत्वात् `आपत्यस्य चे`त्यपि लोपो न प्रसज्यत इति भावः।

