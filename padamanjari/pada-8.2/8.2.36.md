---
index:  8.2.36
sutra:  व्रश्चभ्रस्जसृजमृजयजराजभ्राजच्छशां षः
vritti:  padamanjari
---

अत्र शकारान्तस्य जश्त्वे प्राप्ते, इतरेषां तु कुत्वे तदपवादः षत्वं विधीयते । मूलवृट्, धानामृडिति । ग्रहिज्यादिना सम्प्रसारणम्, `स्कोः संयोगाद्योः` इति सलोपः, षकारस्य जश्त्वम्---डकारः, `वावसाने` इति पक्षे टकारः ।
झलादिराभ्यामित्यादि । पर्यवपद्यतेउव्यवधीयते । राष्टिः, भ्राष्टिरिति । `गुरोश्च हलः` इत्यकारे प्राप्ते `क्तिन्नाबादिभ्यः` इति क्तिन्प्रत्ययः, `तितुत्रतथ` इत्यादिनेट्प्रतिषेधः ।
शब्दप्राडिति । `क्विब्वचि` इत्यादिना क्विप्, दीर्घत्वम्, सम्प्रसारणाभावश्च । छग्रहणमनर्थकम्; `च्छ्वोः शूड्` इत्यादिना छस्य शत्वे कृते शान्तानामित्येव षत्वं सिद्धम् ? अत आह---च्छ्वोः शूडित्यादि ।।
