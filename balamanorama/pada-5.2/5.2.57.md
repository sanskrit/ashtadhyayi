---
index:  5.2.57
vrittiindex:  1833
sutra:  नित्यं शतादिमासार्धमाससंवत्सराच्च
vritti:  balamanorama 
---

नित्यं शतादि। शतादिभ्यो मासात् अर्धमासात्संवत्सराच्च परस्य डटो नित्यं तमडागमः स्यादित्यर्थः। ननु `षष्ठ�आदेश्चे`त्युत्तरसूत्रेण शततमः सिध्यतीत्यत आह--एकशततम इति। `असङ्ख्यादे`रिति पर्युदासादुत्तरसूत्रस्य नात्र प्रवृत्तिरिति भावः। ननु मासार्धमाससंवत्सरशब्दानां सङ्ख्यावाचित्वाऽभावात्तेभ्यो डट एवाऽप्रसक्तेस्तस्य कथं तदड्विधिरित्यत आह--मासादेरिति। मासतम इति। मासस्य पूरणः-अर्धमासादिरवयवः। अर्धमासतम इति। अर्धमासस्य पूरणस्तिथ्यादिरवयवः। संवत्सरतम इति। संवत्सरस्य पूरणो मासादिरवयवः। 

