---
index:  5.4.138
sutra:  पादस्य लोपोऽहस्त्यादिभ्यः
vritti:  nyasa
---

`लोपो भवति समासान्तः` इति। किं पुनः स्यात् समासान्तो न स्यात्? `आदेः परस्य` (1.1.54) इत्यादेरेव स्यात्। समासान्तत्वे सत्यन्तशब्दोऽयं नियतदेशमेवावयवमाचष्ट इत्यन्तस्यैव भवति। एवञ्च समासान्तो भवति यद्यन्तस्य भवति, नान्यथा। ननु च लोपस्याभावरूपबत्वात् समन्सान्तो नोपपद्यते? इत्याह--`स्थानिद्वारेण` इत्यादि। स्थानिनोऽकारस्य समासान्तत्वादुपचारेण लोपोऽपि समासान्त उच्यत इति दर्शयति।।

