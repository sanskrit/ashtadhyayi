---
index: 5.4.113
sutra: बहुव्रीहौ सक्थ्यक्ष्णोः स्वाङ्गात्‌ षच्
vritti: mahabhashyam
---

 बहुव्रीहौ सक्थ्यक्ष्णोः स्वाङ्गात्षच् (2390) (षचाक्षेपभाष्यम्) किमर्थं षच् प्रत्ययान्तरं विधीयते, न टच्प्रकृतः सोऽनुवर्तिष्यते।। अत उत्तरं पठति-- (5937 षच्करणस्य सार्थक्यबोधकवार्तिकम्।। 1 ।।) - षचि प्रत्ययान्तरकरणमनन्तोदात्तार्थम् - (भाष्यम्) षचि प्रत्ययान्तरं क्रियते। किं प्रयोजनम्? अनन्तोदात्तार्थम्। अनन्तोदात्ताः प्रयोजयन्ति--चक्रसक्थम्, चक्रसक्थी।। 