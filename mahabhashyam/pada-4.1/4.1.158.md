---
index: 4.1.158
sutra: वाकिनादीनां कुक् च
vritti: mahabhashyam
---

 वाकिनादीनां कुक् च (1404) (लाघवमूलं भाष्यम्) यदि पुनरयं कुट् परादिः क्रियते।। (5310 कुडागमाक्षेपवार्तिकम्।। 1 ।।) - कुटि प्रत्ययादेरादेशानुपपत्तिरनादित्वात् - (भाष्यम्) कुटि सति प्रत्ययादेरादेशो नोपपद्यते। किं कारणम्? अनादित्वात्, कुटि कृतेऽनादित्वादादेशो न प्राप्नोति।। एवं तर्हि पूर्वान्तः करिष्यते।। (5311 कुगागमेऽप्याक्षेपवार्तिकम्।। 2 ।।) - पूर्वान्ते नलोपवचनम् - (भाष्यम्) यदि पूर्वान्तः क्रियते, नलोपो वक्तव्यः--चार्मिकायणिः, वार्मिकायणिः। नलोपः प्रातिपदिकान्तस्य ःथ्द्य;ति नलोपो न प्राप्नोति। परादौ तु पुनः सति नलोपः प्रातिपदिकान्तस्य ःथ्द्य;ति नलोपः सिध्यति।। अस्तु तर्हि परादिरेव। ननु चोक्तम्--कुटि कृतेऽनादित्वादादेशो न प्राप्नोतीति।। (5312 कुडागमसमर्थकवार्तिकम्।। 3 ।।) - सिद्धं त्वादिष्टस्य कुड्वचनात् - (भाष्यम्) सिद्धमेतत्। कथम्? कुट्चादिष्टस्येति वक्तव्यम्। तत्तर्हि वक्तव्यम्। न वक्तव्यम्, चेन संनियोगः करिष्यते--कुट्च, किं च? यच्चान्यत् प्राप्नोति। किं चान्यत्प्राप्नोति? आदेशः। सिध्यति, सूत्रं तर्हि भिद्यते।। (कुगागमसमर्थकभाष्यम्) यथान्यासमेवास्तु। ननु चोक्तं पूर्वान्ते नलोपवचनमिति। नैष दोषः। क्रियते एतन्न्यास एव चर्मिवर्मिणोर्नलोपश्च ःथ्द्य;ति।। (5313 विप्रतिषेधबोधकवार्तिकम्।। 4 ।।) - कारिभ्य ःथ्द्य;ञ्ञोऽगोत्रात्फिञ्ञ् विप्रतिषेधेन - (भाष्यम्) कारिभ्य ःथ्द्य;ञ्ञ् भवतीत्येतस्मादगोत्रात् फिञ्ञ् भवति विप्रतिषेधेन। कारिभ्य ःथ्द्य;ञ्ञ् भवतीत्यस्यावकाशः--अयस्कारिः, लौहकारिः। फिञ्ञोऽवकाशः--तापसायनिः, साम्मितिकायनिः। ःथ्द्य;होभयं प्राप्नोति--नापितायनिः। फिञ्ञ्भवति विप्रतिषेधेन।। 