---
index:  8.3.102
sutra:  निसस्तपतावनासेवने
vritti:  nyasa
---

अयमपि पदान्तार्थ आरम्भः। `निष्डपति` इति। `तप धूप सन्तापे` (धा.पा.985,396)। रुत्वे विसर्जनीयः, `विसर्जनीयस्य सः` (8.3.34), सस्य भूर्धन्यः, ष्टुत्वम्। अथेह निष्टप्तं रक्षः, निष्टप्ता अरातयः इति निष्ठान्ते तपतौ कस्यान्न भवति, अस्ति ह्यत्रासेवनमिति? अत आह--निष्टप्तम्` इत्यादि। न हीह वस्तुनः सत्तैव शब्दव्युत्पत्तेः प्रधानं कारणम्, अपि तु तद्विवक्षा। न चेहासेवनविवक्षास्तीति भवति मूर्धन्यः। यदि तर्ह्यासेवनं विवक्ष्यते तदा न भवितव्यं मूर्धन्येनेनत्यत आह--`च्छान्दसो वा` इत्यादि। समावे कृते `व्यत्ययो बहुलम्` (3.1.85) इति पुनः षकारः।।

