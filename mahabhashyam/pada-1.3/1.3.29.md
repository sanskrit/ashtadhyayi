---
index: 1.3.29
index_padded: 1.3.029

sutra: समो गम्यृच्छिप्रच्छिस्वरत्यर्तिश्रुविदिभ्यः
vritti: mahabhashyam
---

 समो गम्यृच्छिभ्याम् समो गमादिषु विदिप्रच्छिस्वरतीनामुपसंख्यानम्। समो गमादिषु विदिप्रच्छिस्वरतीनामुपसख्यानं कर्तव्यम्। संवित्ते। संपृच्छते। संस्वरते। अर्तिश्रुदृशिभ्यश्च ।। 2 ।। अर्तिश्रुदृशिभ्यश्चेति वक्तव्यम्। अर्ति -- मा समृत। मा समृषाताम्। मा समृषत। अर्ति। श्रु -- संशृणुते। दृशि -- संपश्यते। उपसर्गादस्यत्यूह्योर्वावचनम् ।। 3 ।। उपसर्गादस्यत्यूह्योर्वेति वक्तव्यम्। निरस्यति। निरस्यते। समूहति। समूहते। 