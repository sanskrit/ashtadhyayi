---
index:  7.2.13
vrittiindex:  136
sutra:  कृसृभृवृस्तुद्रुरुआउश्रुवो लिटि
vritti:  balamanorama 
---

कृसृ। कृ सृ भृ वृ स्तु द्रु रुआउ श्रु इत्यष्टानां समाहारद्वन्द्वात्पञ्चमी। लिटीति षष्ठ�र्थे सप्तमी। `नेड्वशि कृती` त्यतो नेति इडिति चानुवर्तते। तदाह--एभ्य इति। ननु `एकाच उपेदशेऽनुदात्ता`दिति, `श्र्युकः किति` इति च सिद्धे किमर्थमिदं सूत्रमित्यत आह---क्रादीनामिति. कृ सृ भृ वृ इत्येतेषामित्यर्थः। नियमस्वरूपमाह--- प्रकृत्याश्रय इत्यादि। कृ सृ भृ इत्येषां त्रयाणामनुदात्तोपदेशान्तर्भूतानामेकाच उपदेश इति यः प्रकृत्याश्रयो निषेधः, यश्च वृधातोः `श्र्युकः किती`ति पत्र्ययाश्रयो निषेधः, तदुभयमपि यदि लिटि स्यात्तर्हि कृसृभृवृ इत्येभ्य एव परस्य लिटो भवति, नतु तदन्येभ्यः परस्येत्यर्थः। तेन बिभिदिव बिभिदिमेत्यादौ `एकाच उपदेशे` इति निषेधः, बभूविव बभूविमेत्यादौ `श्र्युकः किती`ति निषेधश्च न भवति। अथ स्तुद्रुरुआउश्रुवां ग्रहणस्य प्रयोजनमाह---- तत इति। `अन्येषा`मिति शेषः। चतुर्णामिति। `ग्रहम`मिति शेषः। ततः = तेभ्यः कृसृभृवृ इत्येभ्यः-- अन्येषां स्तुद्रुरुआउश्रुवां ग्रहणं थलि तुष्टोथ दुद्रोथ सुरुआओथ शुश्रोथ इत्यत्र `ऋतो भारद्वाजस्ये`ति वक्ष्यमामेन `ऋदन्तस्यैव थलि नेट् अन्यस्य तु स्यादेवे`ति नियमेन प्र#आप्तस्य इटो निषेधार्थम्, तथा तुष्टुव तुष्टुमेत्यादौ `कृसृभृवृ` इत्युक्तेन `क्रादिभ्य एव परस्य लिट इण्निषेधः, अन्येभ्यस्तु परस्य इट् स्यादेवे`ति नियमेन प्राप्तस्य इटो निषेदार्थं चेत्यर्थः। तदेवमजेस्थलि वीभावे `एकाचः` इति निषेधाऽभावादिडागमो निर्बाध इति स्थितम्।

