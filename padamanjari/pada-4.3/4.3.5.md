---
index:  4.3.5
sutra:  परावराधमोत्तमपूर्वाच्च
vritti:  padamanjari
---

`सपूर्वपदाट्ठञ् वक्तव्यः` इत्यौपसङ्ख्यानिके ठञि प्राप्ते वचनम् ।
अर्द्धादिति वर्तते इति । ततश्च परावराधमोत्तमेभ्यः परो योऽर्द्धशब्द इत्येवं विशेषणसामर्थ्यादेवार्द्धशब्दस्य परावरादिपूर्वता विज्ञास्यते, तत्किं पूर्वग्रहणेनेति ? एवमनन्तरोक्तस्य चोद्यस्यैवैतत्समर्थनं परिहति---परावरशब्दाविति । अस्मात्तु पूर्वग्रहणाद्यत्प्रत्यय एव भवतीति । पूर्वविप्रतिषेधसूचनद्वारेणेति भावः ।
