---
index:  4.4.82
vrittiindex:  1614
sutra:  संज्ञायां जन्याः
vritti:  balamanorama 
---

संज्ञायां जन्याः। जनीशब्दाद्द्वितीयान्ताद्वहतीत्यर्थे यत्स्यात्संज्ञायामित्यर्थः। जनी वधूरिति। जायतेऽस्यां गर्भ इत्यर्थे `जनिघसिभ्या`मिति जनधातोरिणि `जनिवध्योश्चे`ति वृद्धिप्रतिषेधे `कृदिकारा`दिति ङीषि जनीशब्दस्य निष्पत्तेरिति भावः। `समाः स्नुषाजनीवध्वः` इत्यमरः। वहन्तीत्यस्य विवरणं--`प्राप्यन्ती`ति। `वरगृह` मिति शेषः। जन्या इ.ति। `जामातुर्वयस्या` इति शेषः। `जन्याः स्निग्धा वरस्य ये` इत्यमरः। 

