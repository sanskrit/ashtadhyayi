---
index:  6.3.122
sutra:  उपसर्गस्य घञ्यमनुष्ये बहुलम्
vritti:  nyasa
---

उपसर्गात् केवलं घञ्प्रत्ययो न सम्भवति, अतो घञन्त उत्तरपदे कार्यं वज्ञायत इत्याह--`घञन्त उत्तरपदे` इत्यादि। `वीक्लेदः` इति। `क्लिद आर्द्रीभावे` (धा.पा.1242), झ्र्`क्लिदू`--धा.पा.ट `अकर्तरि च कारके` (3.3.19) इत्यादिना घञ्। `वीमार्गः` इति। `मृजू` शूद्धौ` (धा.पा.1066), `मृजेर्वृद्धिः` (7.2.114), `चजोः कु घिण्यतोः` (7.3.52) इति कुत्वम्। `प्रसेवः` इति। `षिवु तन्तुसन्ताने` (धा.पा.1108)।
`कृत्रिमम्` इति। करणेन निर्वृत्तं कृत्रिमम्। पुरुषव्यापारादिभिर्निर्वृत्तमित्यर्थः।
`निषादः` इति। `षद्लृ विशरणगत्यवसादनेषु` (धा.पा.854), निषीदत्यस्मिन् पापमिति निषादः। `हलश्च` (3.3.121) इति घञ्।।

