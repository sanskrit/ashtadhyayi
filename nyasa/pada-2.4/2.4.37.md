---
index:  2.4.37
sutra:  लुङसनोर्घस्लृ
vritti:  nyasa
---

`अघसत्` इति। लृदित्त्वात् पुषादिसूत्रेण (3.1.55) च्लेरङ्गादेशः। `जिघत्सति` इति। `सः स्यार्द्धधातुके` (7.4.49) इति सकारस्य तकारः।
`घस्लृभावेऽच्युपसंख्यानम्` इति। घस्लृभावे कर्त्तव्येऽचि तस्योपसंख्यानम् = प्रतिपादनं कर्त्तव्यमित्यर्थः। तत्रेदं प्रतिपादनम्-- उत्तरसूत्रे चकारोऽनुक्तसमुच्चयार्थः, तेन घस्लृभावेऽच्यपि भवति। `प्रघसः` इति। पचाद्यच्।।

