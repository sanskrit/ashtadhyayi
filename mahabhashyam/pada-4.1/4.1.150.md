---
index: 4.1.150
sutra: फाण्टाहृतिमिमताभ्यां णफिञौ
vritti: mahabhashyam
---

 फाण्टाहृतिमिमताभ्यां णफिञ्ञौ (1396) (णित्वाक्षेपे भाष्यम्) किमर्थो णकारः? वृद्ध्यर्थः। ञ्ञ्णितीति वृद्धिर्यथा स्यात्--फाण्टाहृतः।। (5302 आक्षेपवार्तिकम्।। 1 ।।) - फाण्टाहृतेः प्रत्ययस्य णित्करणानर्थक्यं वृद्धत्वात्प्रातिपदिकस्य - (भाष्यम्) फाण्टाहृतेः प्रत्ययस्य णित्करणमनर्थकम्। किं कारणम्? वृद्धत्वात् प्रातिपदिकस्य। वृद्धमेवैतत्प्रातिपदिकम्।। (5303 णित्वफलवार्तिकम्।। 2 ।।) - पुंवद्भावप्रतिषेधार्थं तु - (भाष्यम्) पुंवद्भावस्य प्रतिषेधार्थो णकारः कर्तव्यः। फाण्टाहृता भार्या अस्य फाण्टाहृतभार्यः। वृद्धिनिमित्तस्य ःथ्द्य;ति पुंवद्भावप्रतिषेधो यथा स्यात्--ःथ्द्य;ति।। (5304 णित्वप्रयोजनाप्रयोजनवार्तिकम्।। 3 ।।) - उक्तं वा - (भाष्यम्) किमुक्तम्? गोत्राद्यून्यस्त्रियामिति वचनादप्रयोजनम्, अवंश्यत्वाद्वा स्त्रियाः प्रयोजनमिति।। 