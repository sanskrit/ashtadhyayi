---
index:  1.3.65
sutra:  समः क्ष्णुवः
vritti:  padamanjari
---

इह `शर्परे विसर्जनीयः` इत्यस्यावकाशो यत्र कुप्वोरसम्भवः-पुरुषः त्सरुकः; `कुप्वोः#ः कः पौ च` इत्यस्य यत्र शर्परौ कुपू न सम्भवतः- पुरुषः करोतीति; शर्परयोरुभयोः प्रसङ्गे पूर्वत्रासिद्धे नास्ति विप्रतिषेधोऽभावादुत्तरस्येति `शर्परे विसर्जनीयः` इति नित्यं विसर्जनीय एव भवति । तेन `समः क्ष्णुवः` न कर्तव्यमिति भावः। संक्ष्णुवत इति। अदादित्वाच्छपो लुक्, `आत्मनेपदेष्वनतः` इति झस्यादादेशः,`अचि श्नुधातु`इत्यादिनोवङ्।। 
पदमञ्जरी
