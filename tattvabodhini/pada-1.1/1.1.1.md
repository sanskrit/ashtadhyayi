---
index:  1.1.1
vrittiindex:  17
sutra:  वृद्धिरादैच्
vritti:  tattvabodhini 
---

वृद्धिरादैच्। आच्च ऐच्चेति इतरेतरयोगद्वन्द्वः, `सुपां सुलु` गिति औङः सुर्लुग्वा। यद्वा समाहारद्वन्द्वः। नचैवं `द्वन्द्वाच्चुदषहान्तात्समाहारे` इति टच्स्यादिति वाच्यम्, समासान्तविधेरनित्यत्वात्। तत्र च प्रमाणं समासेषु वक्ष्यामः। अथवा `आ`दित्यसमस्तमेवास्तु, वृद्धिशब्दस्तन्त्रेणावृत्त्यां वा योजनीयः। ?यस्मयादित्वेन भत्वाच्चोः कुर्न। `ऐ`जिह द्विमात्र एव, तात्परत्वात्, तेन `कृष्णैकत्व`मित्यत्र त्रिमात्रो न। वृद्धिप्रदेशाः-`वृद्धिरेचि`त्यादयः।

