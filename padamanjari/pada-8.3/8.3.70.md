---
index:  8.3.70
sutra:  परिनिविभ्यः सेवसितसयसिवुसहसुट्स्तुस्वञ्जाम्
vritti:  padamanjari
---

सेवतिर्भूवादिष्वनुदात्तेत् । सित इति । `षिञ् बन्धने` क्तान्तः । सय इति । स एवैरजन्तः, `षिवु तन्तुसन्ताने` दिवादिः, `षह मर्षणे` अनुदात्तेत् ।
सुडिति । `सुट् कात्पूर्वः` इत्यस्य ग्रहणम् । स्तुस्वञ्जी उक्तार्थौ, तयोः `उपसर्गात्सुनोति` इत्यादिनैव सिद्धे पर्यादिपूर्वयोरुत्तरसूत्रेणाड्व्यवाये विकल्पार्थं वचनम् ।।
