---
index:  8.2.63
vrittiindex: 
sutra:  नशेर्वा
vritti:  balamanorama 
---

नशेर्वा। `क्विन्प्रत्ययस्य कुः` इत्यतः कुरित्यनुवर्तते, `स्कोः संयोगाद्योः` इत्यतोऽन्ते इति च। `पदस्ये`त्यदिकृतं। तदाह--नशेरित्यादि। `अन्तादेश` इत्यलोऽन्त्यसूत्रलभ्यम्। पक्षे `व्रश्चे`चि षत्वम्। नक् नगिति। कुत्वपक्षे जश्त्वचर्त्वाभ्यां रूपे। नट् नडिति। षत्वपक्षे जश्त्वचर्त्वाभ्यां रूपे। नग्भ्यां नढ्भ्यामिति। कुत्वपक्षे जश्त्वेन गकारः। षत्वपक्षे तु जश्त्वेन डकारः। `मस्जिनशोर्झली`ति नुम् तु न, धातोर्विहिते प्रत्यये एव तत्प्रवृत्तेर्वक्ष्यमाणत्वात्। 

