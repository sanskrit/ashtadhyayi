---
index:  3.2.177
sutra:  भ्राजभासधुर्विद्युतोजिपृ़जुग्रावस्तुवः क्विप्
vritti:  nyasa
---

`प्भ्राजृ- धा।पाफ् भ्राज दीप्तौ` (धा.पा.181), `भासृ दीप्तौ` (624), `उर्वी तुर्वी थुर्वी धुर्वी हिंसार्थाः`(धा.पा.569,570,571,573), `द्युत दीप्तौ` (धा.पा.741), `उर्ज बलप्राणनयोः` (धा.पा.1549), `पृ़ पालनपूरणयोः` (धा.पा.1086), `जु`इति सौत्रो धातुः, `ष्टुञ् स्तुतौ` (धा.पा.1043) ग्रावपूर्वः। `विभ्राट्` इति। व्रश्चादिसूत्रेण (8.2.36) षत्वम्। पूर्ववज्जश्त्वं चर्त्वञ्च। `धूः` इति। `राल्लोपः` (6.4.21) इति वकारलोपः, `र्वोरुपधाया दीर्घ इकः` (8.2.76) इति दीर्घः। `पूः`इति। `उदोष्ठ्यपूर्वस्य` (7.1.102) इत्युत्त्वम्, रपरत्वञ्च, पूर्ववद्दीर्घत्वम्। `जवतेर्दीर्घश्च` इति। कथम् ? केचिदाहुः-- सूत्रे `जू` इति दीर्घः पठितव्य इति। अपरे त्वाहुः- उत्तरसूत्रे दृश्यत इत्युभयोरपि योगयोः शेषः, तच्च विध्यन्तरोपसंग्रहार्थम्, अतोजवतेर्दीर्घो विधीयत इति। ग्रावाणं स्तौतीति ग्रावस्तुत्।`ह्रस्वस्य पिति कृति तुक्` (6.1.71)।
`किमर्थमिदम्` इत्यादि द्योद्यम्। `ताच्छीलिकैर्बाध्यते` इति परीहारः। स्यादेतत्-- वाऽसरूपविधिना क्वचिदपि भविष्यतीत्याह-- `वाऽसरूपविधिश्च` इति। एतत्तु `निन्दहिंस` (3.2.146) इत्यादौ सूत्र उक्तम्। ननु च `सूददीपदीक्षश्च` (3.2.153) इति सूत्रे प्रायिकत्वं ज्ञापकस्य प्रतिपादितम्, वाऽसरूपविधिश्चात्र नास्तीत्याह-- `तस्यैव` इति। `अन्येभ्योऽपि दृश्यते` (3.2.75), `क्विप् च` (3.2.76) इत्यादिना भवति।।

