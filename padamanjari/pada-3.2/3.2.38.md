---
index:  3.2.38
sutra:  प्रियवशे वदः खच्
vritti:  padamanjari
---

प्रियवशे वदः खच्।। चकारः खचि ह्रस्वः इति विशेषणार्थ इति। `खे ह्रस्वः` इत्युच्यमाने `एजेः खश्` अङ्गमेजयः, जनमेजयः---अत्रापि प्राप्नोति?`एकानुबन्धकग्रहणे न द्व्यनुबन्धकस्य` इत्यत्र न भविष्यति। इह तर्हि---`कुलात्खः` कुलीनः, यस्येति लोपनिवृत्तये ह्रस्वः स्यात्? तत्र धातुप्रत्ययस्य ग्रहणं तत्प्रकरणसाहचर्यादेष चिन्त्यप्रयोजनश्चकारः। प्रत्ययान्तरकणमुत्तरार्थमिति। `द्विषन्तपः` इत्यत्र ह्रस्वणिलोपौययास्याताम्, शप् च मा भूदिति। यद्येवम्, उत्तरत्रैव कर्तव्ये इह करणे किं प्रयोजनम्? अन्येभ्योऽपि भवतीति ज्ञापनार्थम्। तेन `गमेः सुप्युपसंख्यानम्` इति न वक्तव्यं भवति।
मितङ्गम इति। असंज्ञार्थमिदम्, संज्ञायां तु `गमश्च` इति वक्ष्यमाणेनैव सिद्धम्।
