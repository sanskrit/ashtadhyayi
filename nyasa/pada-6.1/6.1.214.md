---
index:  6.1.214
sutra:  ईडवन्दवृशंसदुहां ण्यतः
vritti:  nyasa
---

`ईड स्तुतौ` (धा.पा.1667) `वदि अभिवादनस्तुत्योः` (धा.पा.11) `वृङ् सम्भक्तौ` (धा.पा.1509) `शंस स्तुतौ` (धा.पा.728) झ्र्शंसु--धा.पा.ट `दुह प्रपूरणे` (धा.पा.1014)--एतेभ्यो धातुभ्यः `ऋहलोर्ण्यत्` (3.1.124) इति ण्यत् प्रत्ययः। कस्मिन् पुनः प्राप्त इदमारभ्यते? इत्याह--`द्व्यनुबन्धकत्वात्` इत्यादि। अथ कथं पुनर्वार्यमित्यत्र ण्यत्प्रत्ययः, यावता `एतिस्तुशासु` (3.1.109) इत्यादिना विशेषविहितेन क्यपा भवितव्यम्? इत्याह--`वार्यम्` इत्यादि। ननु च वृङोऽपि क्यपैव भवितव्यम्। `वृ` इति सामान्यनिर्देशात्? इत्याह--`क्यब्विधौ हि` इत्यादि।।

