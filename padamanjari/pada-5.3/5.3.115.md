---
index: 5.3.115
sutra: वृकाट्टेण्यण्
vritti: padamanjari
---

 पार्श्व इत्यादि। पर्शू, रक्षस्, असुर--इत्येते जनपदशब्दाः, तत्राकारान्ताद्बहुष्वपत्येषु ठ्जनपदशब्दात्क्षत्रियादञ्ऽ इत्यञ्, इतराभ्याम् ठ्द्व्यञ्मगधऽ इत्यादिनाण्, तद्राजत्वाल्लुक्, पुनः सङ्घविवक्षायामनेनाण्। यौधेय इति। युधेतेऽसौ, युधेरिगुपधलक्षणः कः--युधा, तस्य अपत्यम् ठ्द्व्यचःऽ इति ढक्, तदन्तात्सङ्घरूपविवक्षायामनेनाञ्--यौधेय इत्याद्यौदातं भवति। तथा यौधेयस्याङ्को लक्षणं वा यौधेय इति--सङ्घाङ्कलक्षणेष्वञ्लक्षणोऽण् भवति। एतेन यौधेयादिषु ये ढगन्तास्ते सर्वे व्याख्याताः। यौधेयादीनामस्मिन्प्रदेशे न पाठः, पठिता हि ते चतुर्थे--ठ्न प्राच्यभार्गादियौधेयादिभ्यःऽ इत्यत्र ॥