---
index:  4.2.124
vrittiindex:  1058
sutra:  जनपदतदवध्योश्च
vritti:  tattvabodhini 
---

जनपद। स चासौ अवधिश्चेति कर्मधारयाज्जनपदजरूप एवावधिर्लभ्यते। न च जनपदत्वादेव सिद्धे अवधिग्रहणं व्यर्थं, `बुञेव यथा स्यान्नान्य`दित्येतदर्थं तस्यावश्यकत्वात्। अत एव जनपदावधिवाचिनस्त्रिगर्तशब्दात् `र्तोत्तरपदा`दिति च्छो न भवति, किंतु `अवृद्धादपि बहुवचनविषया`दित्युत्तरसूत्रेण वुञेव भवतीत्याशयेनोदाहरति--त्रैगर्तक इति। `जनपदतदवध्यो`रिति सूत्रे जनपदावधिवाचिन उदाहरणं तु `श्यामायनकः`इत्यादि बोध्यम्। नागरा ब्राआहृणा इति। कत्त्र्यादिषु `माहिष्मती`ति संज्ञाशब्दसाहचर्यात्संज्ञाभूतनगरशब्दस्यैव ढकञा `नाग रेयके`इति भाव्यमिति भावः।

