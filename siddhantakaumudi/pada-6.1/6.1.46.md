---
index: 6.1.46
index_padded: 6.1.046

sutra: न व्यो लिटि
vritti: siddhantakaumudi
vrittiindex: 2416
---

व्येञ आत्वं न स्याल्लिटि । वृद्धिः । परमपि हलादिःशेषं बाधित्वा यस्य संप्रसारणम् । उभयेषां ग्रहणसामर्थ्यात् । अन्यथा वच्यादीनां ग्रह्यादीनां चानुवृत्त्यैव सिद्धे किं तेन । विव्याय । विव्यतुः । विव्युः । इडत्त्यर्ति--(सि.कौ. 2384) इति नित्यमिट् । विव्ययिथ । विव्याय । विव्यच । विव्ये । व्याता । वीयात् । व्यासीष्ट । अव्यासीत् । अव्यास्त ।[ह्वेञ् स्पर्धायां शब्दे च (धा.पा. 1008)](#) ॥