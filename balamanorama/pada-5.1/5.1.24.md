---
index:  5.1.24
vrittiindex:  1667
sutra:  विंशतितिं?रशद्भ्यां ड्वुन्नसंज्ञायाम्
vritti:  balamanorama 
---

विंशतित्रिशद्भ्यां। नन्वेकसूत्रत्वे विंशतितिं?रशद्भ्यां ड्वुनेव स्यात्, कन् तु नस्यात्, `अतिशदन्ताया` इति निषेधादित्यत आह--योगेति। विंशतित्रिशद्भ्यामित्येकं सूत्रम्। `ड्वुन्नसंज्ञायां`मित्यपरमित्यर्थः। आद्यं व्याचष्टे--आभ्यां कन्स्यादिति। `शसङ्ख्याया अतिशदन्तायाः`इत्यतः कनित्यनुवर्तते इति भावः। द्वितीयसूत्रे विंशतितिं?रशद्भ्या`मित्यनुवृत्तिभिप्रेत्याह--असंज्ञायामिति। `आभ्या`मिति शेषः। विंशक इति। विंशत्या क्रीत इत्यर्थः। ड्वुन्। अकादेशः। `ति विंशतेर्डिती`ति तिशब्दस्य लोपः। तिं?रशक इति। ड्वुन्। अकादेशः। `टे`रिति टिलोपः। आद्यसूत्रं परिशेषात्संज्ञायामित्यभिप्रेत्याह--संज्ञायां त्विति। कंसात्। इत्यादि स्पष्टम्।

