---
index:  6.3.96
vrittiindex: 
sutra:  विष्वग्देवयोश्च टेरद्र�ञ्चतावप्रत्यये
vritti:  balamanorama 
---

विष्वग्देवयोश्च। `अद्रि` इति लुप्तप्रथमाकम्। अनयोरिति। विष्वग्देवशब्दयोरित्यर्थः। सर्वनाम्न इति। चकारेण `आ सर्वनाम्नः` इत्यतस्तदनुकर्षादिति भावः। अप्रत्ययान्ते इति। सूत्रे अप्रत्यय इत्यत्र नित्यम् अश्रूयमाणत्वादविद्यमानः प्रत्ययः क्विबादिर्यस्मादिति बहुव्रीह्याश्रयणादिति भावः। प्रकृते अदसष्टेरद्र�आदेशमुदाह्मत्य दर्शयति--अदद्रि अञ्चिति स्थिते इति। अद्र�आदेशोऽयमनिदितामिति नलोपे कृते प्रवर्तते, नलोपस्य परत्वादिति बोध्यम्। यणिति। `रेफादिकारस्ये`ति शेषः। अदद्र�चित्यतः सुबुत्पत्तिः। अदसो। अदसः, असेः, दात्, उ, दः, म इति च्छेदः। `अदस` इत्यवयवषष्ठ�न्तम्। `असे`रिति तद्विशेषणम्। न विद्यते सिर्यस्य स असिः तस्येति विग्रहः। इकार उच्चारणार्थः। दादिति दिग्योगे पञ्चमी। परस्येत्यध्याहार्यम्।

