---
index:  6.4.64
vrittiindex:  181
sutra:  आतो लोप इटि च
vritti:  tattvabodhini 
---

आर्द्धधातुक इत्यनुवर्तते। `दीङो युडचि क्ङिती`त्यतोऽचि क्ङितीति च। तदेतत्फलितमाह---अजाद्योराद्र्धधातुकयोरिति। अजाद्योः किम् ?। ग्लायते। यक्-- जाग्लायते। यङ्--दासीय। डुदाञो लिङुत्तमैकवचनमिट्। आर्द्धधातुकयोः किम् ?। यान्ति। वान्ति। व्यतिरे। कर्मव्यतिहारे रा दाने धातोर्लङुत्तमैकवचनमिट्। [व्यतिरै। लट इट्] दधिश्चेति। एवं च अजाद्याद्र्धधातुकस्य कित्त्वेन दधिव दधिमेत्यादिष्वातो लोपसिद्धावपि दधिथ पपिथेत्यादि रूपसिद्धये सूत्रेऽस्मिन्निटीति ग्रहणमावश्यकमिति ज्ञेयम्। यदि तु इडागम एवात्र गृह्यते व्याख्यानात्तदाऽचि क्ङितीत्येतदाद्र्धधातुकस्यैव विशेषणं , न तूभयोः।

