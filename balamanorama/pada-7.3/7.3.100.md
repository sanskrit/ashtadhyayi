---
index:  7.3.100
vrittiindex:  257
sutra:  अदः सर्वेषाम्
vritti:  balamanorama 
---

अदः सर्वेषाम्। `अद` इति पञ्चमी। `तस्मादित्युत्तरस्ये`ति परिभाषया परस्येति लभ्यते। `गुणोऽपृक्ते` इत्यतः `अपृक्ते` इति, `तुरुस्तुशम्यमः` इत्यतः `सार्वधातुके` इति चानुवर्तते। सप्तमीद्वयं च षष्ठ�आ विपरिणम्यते। `अह् गार्ग्यगालवयो`रित्तोऽडित्यनुवर्तते। `गार्ग्यगालवयो`रित्स्यानुवृत्तिनिवृत्तये `सर्वेषा`मिति। तदाह--अदः परस्येत्यादिना। टित्त्वादाद्यवयः। तदाह--आददिति। आत्तामिति। अपृक्तग्रहणान्नाऽडागम इति भावः। विधिलिङि रूपमाह--अद्यादिति। शपो लुकि अतः परत्वाऽभावात् `अतो येयः` इति नेति भावः।मिपः अमि यासुटि सलोपे सवर्णदीर्घे---अद्याम्। अद्याव अद्याम। आशीर्लिङि अद्यादिति सिद्धवत्कृत्याह--अद्यास्तामिति। लुङि अद् स् त् इति स्थिते-- 

