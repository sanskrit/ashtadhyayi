---
index:  2.4.2
vrittiindex:  773
sutra:  द्वन्द्वश्च प्राणिसूर्यसेनाऽङ्गानाम्
vritti:  tattvabodhini 
---

द्वन्द्वश्चप्राणि। प्राणितूर्यसेनानामङ्गानीति बहुवचनान्तेनाऽङ्गशब्देन षष्ठीसमासः। अङ्गशब्दश्च प्रत्येकमन्वेति। तेन प्राण्यङ्गानां प्राण्यह्गैरेव, तूर्याङ्गेरैव, सेनाङ्गैरेव यो द्वन्द्वः स एकवद्भवति न तु व्यतिरेकेण। तेनेह न--मार्दङ्गिका�आआरोहौ। अत्र प्राणिसेनयोरङ्गं नामाऽवयवः। तूर्यस्य त्वङ्गं नामोपकारकं बोध्यम्। एषां द्वन्द्व इति। प्राण्यङ्गानां द्वन्द्वः, तूर्याङ्गानां द्वन्द्वः, सेनाङ्गानां द्वन्द्व इत्यर्थधः। `द्विगुरेकवचन`मित्यत एकवचनं वर्तते। तत्रैकं वक्तीति व्युत्पत्त्या एकत्वविशिष्टः समाहाररूपो योऽर्थस्तत्प्रतिपादकः स्यादित्यर्थं मन्वानः फलितमाह--एकवत्स्यादिति। पाणिपादमिति। यद्यप्यत्र `जातिरप्राणिना`मित्येव सिद्धं, तथापि द्रव्यप्राधान्येऽपि भवत्विति प्राणिग्रहणमित्येके। प्राणिपणवाविति व्यतिकरे मा भूदिति नियमार्थं वचनमित्यन्ये। मार्दङ्गिकेति। मृदङ्गवादनं शिल्पमस्येत्यर्थे `तदस्य शिल्प`मिति ठक्। एवं `पाणविक`इत्यपि। रथिका�आआरोहमिति। रथेन चरन्तीति रथिकाः। `पर्पादिभ्यः ष्ठ`न्निति ष्ठ्न्। ते चा�आरोहाश्चा तेषां समाहारः। ननु `चार्थे द्वन्द्वः`इत्यनेन समाहारद्वन्द्वः सिद्धः तस्य चैकत्वादेकवचनमपि सिद्धमिति किमनेनेत्याशङ्क्याह--नियमार्तमिति। समाहार एवेति। `समाहारे प्राण्यङ्गादीनामेवे`ति विपरीतनियमोऽत्र न भवति, `तिष्यपुनर्वस्वो`रिति सूत्रे बहुवचनग्रहणात्। तद्धि समाहारे एकवचनस्य द्विवचनं मा भूदिति कृतम्। अन्यथा `तिष्यपुनर्वस्वि`ति न स्यादिति। एवं च `द्वन्द्वश्च प्राणिसूत्रेय`ति प्रकरणबहुर्भूतानामपि लसमाहारद्वन्द्वो भवत्येव, तेन `सर्वो द्वन्द्वो विभाषैकवद्भवती`ति पठ�मानं नाऽपूर्वं वचनमिति ज्ञेयम्।

