---
index:  6.2.19
sutra:  नभूवाक्चिद्दिधिषु
vritti:  nyasa
---

`भुवः संज्ञान्तरयोः` (3.2.179) इति क्विपा भूशब्दो धातुस्वरेणान्तोदात्तः। एवं वाक्शब्दः, वचः `क्विब्वचिप्रच्छि` (द.उ.10.2) इत्यादिना क्विप्। `चित्` इति। `चितौ संज्ञाने` (धा.पा.39) इत्यस्मात् `अन्येभ्योऽपि दृश्यते` (3.2.187) इति क्विप्। `नृतिशृध्योः कूः` (द.उ.1.174) इत्यधिकृत्य `अन्दूदृम्भूजम्बूकफेलूकर्कन्धूदिधिषूः (द.उ.1.176) दिधिषूशब्दः कूप्रत्ययान्तोऽन्तोदात्त इति।।

