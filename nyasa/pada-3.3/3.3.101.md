---
index:  3.3.101
sutra:  इच्छा
vritti:  nyasa
---

इषर्भावे शप्रत्ययो भवति; अभिधानशक्तिस्वाभाव्यात्, न कारके। `यगभावश्च` इति। `सार्वधातुके यक्` (3.1.67) इति यक् स्यात्, अतस्तदभावो निपात्यते। `इच्छा` इति। `इषुगमि` (7.3.77) इत्यादिना छत्वम्।
`परिचर्या` इत्यादि। `चर गत्यर्थः` (धा.पा.559), `सृ गतौ` (धा.पा.965), `मृग अन्वेषणे` (धा.पा.1900) चुरादावदन्तः, `अट पट गतौ` (धा.पा.295,296)--एभ्यो भावे शः, पूर्ववद्यक्, सर्त्तेर्गुणः। मृगयतेरकारलोपाभावः, `णेरनिटि` (6.4.51) इति णिलोपः। `अटाट्या` इति। अटतेर्द्विवचनात्त्वञ्चाभ्यासस्य।
`जागर्त्तेरकारो वा` इति। यदा शस्तदा `सार्वधातुके यक्` (3.1.67), `जाग्रोऽविचिण्णल्ङित्सु` (7.3.85) इति गुणः। `जागरा` इति यदा त्वकारः।।

