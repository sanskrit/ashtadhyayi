---
index:  6.2.177
sutra:  उपसर्गात् स्वाङ्गं ध्रुवमपर्शु
vritti:  nyasa
---

उपसर्गात् प्राद्युपलक्षणं वेदितव्यम्। स्वङ्गं प्रति क्रियायोगाभावात्। प्रादिग्रहणमेव तु न कृतं वैचित्र्यार्थम्। ध्रुवशब्दोऽयमवयवेप्यस्ति, यथा `ध्रुवमपायेऽपादानम्` (1.4.24) इति, एकस्वरूपेप्यस्ति, यथा ध्रुवमस्य शीलमिति; तदिहैकस्वरूपे वर्तमानो गृह्यत इति दर्शयितुमाह--`ध्रुवमित्येकरूपमुच्यते` इत्यादि। `सततम्` इत्यादिना ध्रुवत्वं पृष्ठस्य दर्शयति। पृष्ठशब्दोऽन्तोदात्तः। `पृषु मृषु वृषु सेचने` (धा.पा.705.706,707) इत्यस्य थकि व्युत्पादितत्वात्।
`दर्शनीयललाटः` इति। दर्शनीयशब्दः `उपोत्तमं रिति` (6.1.217) इति मध्योदात्तः। `लल ईप्सायाम्` (धा.पा.1687) इत्यस्मात् `उणादयो बहुलम्` (3.3.1) इत्याटप्रत्ययः। तेन ललाटशब्दो मध्योदात्तः। `प्रशाखो वृक्षः` इति। `उणादयो बहुलम्` (3.3.1) इति वचनात् `शो तनूकरणे` (धा.पा.1145) इत्यस्मात् खः, टाप्, सवर्णदीर्घत्वम्, `एकादेश उदात्तेनोदात्तः` (8.2.5)। तेन शाखाशब्दोऽन्तोदात्तः। उद्बाहुः क्ररीशति` इति। अत्र बाहोरेकरूपता नास्तीत्युध्रुवत्वम्। न ह्यसौ नित्यमूर्ध्वबाहुरेव क्रीशति, अपि तु कदाचिदधो बाहुरपि। `उत्पर्शुः` इति। `स्वृशेः श्वण्शुनौ पृ च`(पं.उ.5.27) झ्र्श्वण् शुनो पृ च--मु.पाठःट इति शुन्प्रत्ययान्तः पर्शुः। तेनायमाद्युदात्तः।।
