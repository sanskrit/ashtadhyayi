---
index: 8.3.110
sutra: न रपरसृपिसृजिस्पृशिस्पृहिसवनादीनाम्
vritti: padamanjari
---

 परिसेसिच्यत इति । अत्राभ्याससकारस्य ठुपसर्गात्सुनोतिऽ इत्यादिना प्राप्तिः, धातुसकारस्य त्वादेशसकारत्वात् ठ्स्थादिष्वभ्यासेन चऽ इत्येतस्माच्च । ननु चोपसर्गात्प्रतिषेधविषये षत्वमारभ्यते, तद्यथैव पदादिप्रतिषेधं बाधते, एवं ठ्सिचो यङ्ऽ इत्येतिमपि बाधेत ? अत आह---उपसर्गाद्या प्राप्तिरिति । येन नाप्राप्ते तस्य बाधनं भवति, नाप्राप्ते च पदादिलक्षणे प्रतिषेधे उपसर्गात् षत्वमारभ्यते, ठ्सिचो यङ्ऽ इत्येतिस्मिंस्तु प्राप्ते चाप्राप्ते च । अथ वा---ठ्पुरस्तादपवादा अनन्तरान्विधीन्बाधन्ते न परान्ऽ इति । अनेनैतदपि निरस्तम्---ठ्स्थादिष्वभ्यासेन चऽ इत्यनेन यथाभिषिषिक्षतीत्यत्र स्तौतिण्योरेवेति नियमं बाधित्वा षत्वं भवति, तथैनमपि प्रतिषेधं बाधित्वा धातुसकारस्य प्रसङ्ग इति ॥