---
index:  7.1.27
vrittiindex:  352
sutra:  युष्मदस्यद्भ्यांङ्सोऽश्
vritti:  tattvabodhini 
---

युष्मादस्मद्?यां ङसोऽश्। शित्त्वं सर्वादेशार्थम्। अन्यथा हि `आदेः परस्ये`तिस्यात्। न चाऽकारस्याऽकारविधाने वैयर्थ्यम्, आदेशव्यपदेशेन यत्वनिवृत्त्यर्थत्वात्। न चावयवस्यादेशे सत्यपि विभक्तेरनादेशताऽस्त्येवेति वाच्यं, `सर्वे सर्वपदादेशा`इति सिद्धान्तात्। इदमेव शित्त्वं ज्ञापयति `सर्वे सर्वपदादेशाः`इति। अर्थवत्येव स्थान्यादेशभावविश्रान्तिरित्यर्थः। सिच्चङादयस्तु वचनसामर्थ्यादनर्थकस्यापि भवन्तीति मनोरमायां स्थितम्। 

