---
index: 5.4.87
sutra: अहस्सर्वैकदेशसंख्यातपुण्याच्च रात्रेः
vritti: padamanjari
---

 अहर्ग्रहणं द्वन्द्वार्थमिति। न तु तत्पुरुषार्थम्; मुख्यार्थवृतयोस्तत्पुरुषासम्भवात्। न ह्यस्ति सम्भवः- रात्रिश्चेति, नाप्यहोरात्रिरित्यस्ति। यदि तु रात्रिशब्देन तद्गुणमहरुच्यते अहः शब्देन तद्गुणा रात्रिः, ततः सम्भवेदपिविशेषणसमासः। गौणार्थता तु भवति। न च मुख्ये सम्भवति गौणस्य ग्रहणं युक्तम्, तस्मादहर्ग्रहणं द्वन्द्वार्थम्। तथा च--ठ्हेमन्तशिशिरावहोरात्रे च च्छन्दसिऽ इति द्वन्द्वे समासान्तो निर्द्यिष्टः। अहोरात्र इति। समाहारद्वन्द्वः, ठ्रात्राह्नाहाः पंसिऽ, अह्नो रुत्वे ठ्रूपरात्रिरथन्तरेषुऽ इति नकारस्य रुत्वम्, तस्य ठ्हशि चऽ इत्युत्वम्। द्विरात्र इति। समाहारे द्विगुः। नीरात्र इति। प्रादिसमासः, ठ्ढ्रलोपे पूर्वस्य दीर्घोऽणःऽ ॥