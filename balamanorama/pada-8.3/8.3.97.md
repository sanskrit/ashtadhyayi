---
index:  8.3.97
vrittiindex:  734
sutra:  अम्बाम्बगोभूमिसव्यापद्वित्रिकुशेकुशङ्?क्वङ्गुमञ्जिपुञ्जपरमेबर्हिर्दिव्यग्निभ्यः स्थः
vritti:  balamanorama 
---

अम्बाम्ब। अम्ब, आम्ब, गो, भूमि, सव्ये, अप, द्वि, त्रि, कुशे, कु , शङ्कु, अङ्गु, मञ्जि, पुञ्जि, परमे, बर्हिस्, दिवि, अग्नि-- एषामष्टादशानां द्वन्द्वः। अम्बष्ठः, आम्बष्ठः, गोष्ठः,भूमिष्ठः। सव्येष्ठः। निपातनादलुक्। `हलन्तात्सप्तम्याः` इति वा। अपष्ठः। एषु कतिपयेषु `सात्पदाद्यो`रिति निषेधः प्राप्तः। एवमग्रेऽपि। द्विष्ठ इति। द्वाभ्यां तिष्ठतीति विग्रहः। एवं त्रिष्ठः, कुशेष्ठः, कुष्ठः, शङ्कुष्ठ अङ्गुष्ठः मञ्जिष्ठः, पुञ्जिष्ठः। परमेष्ठः, निपातनादलुक्, `हलदन्ता`दिति वा। वर्षिष्ठः। दिविष्ठः। पूर्ववदलुक्। अग्निष्ठः। कप्रत्ययान्तस्येति। भूमिस्थितम्। इत ऊर्ध्वमिति। `तुन्दशोकयो`रित्यारभ्येत्यर्थः। सुपीत्यस्येति। नतु कर्मणीत्यस्य , असंभवादिति भावः। 

