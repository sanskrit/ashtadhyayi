---
index:  4.3.83
sutra:  प्रभवति।
vritti:  nyasa
---

`{प्रथमतः--काशिका`} प्रथम उपलभ्यत इत्यर्थः` इति। प्रथम इत्यनेन प्रशब्दस्यार्थमाचष्टे। `उपलभ्यते` इत्यनेनापि भवतेः। अनेकार्थत्वाद्धातूनां भवतिरिहोपलब्धौ भवतिरिहोपलब्धौ वत्र्तते। `हिमवतः प्रभवति` इति। `भुवः प्रभवः` (1.4.31) इति हिमवतोऽपादानसंज्ञा॥




बाल-मनोरमा

हेतुमनुष्येभ्योऽन्यतरस्यां रूप्यः १४४०, ४।३।८३ हेतुमनुष्येभ्यः। `तत आगत` इत्येव। हेतुभ्य उदाहरति--समादागतमित्यादि। मनुष्यवाचिन उदाहरति--देवदत्तरूप्यमिति। 


बाल-मनोरमा

प्रभवति १४४२, ४।३।८३ प्रभवति। तत इत्येवेति। `आगत` इति तु निवृत्तम्। प्रभवतीत्यर्थे पञ्चम्यन्ताद्यथाविहितं प्रत्ययाः स्युरित्यर्थः। प्रभवः-प्रथमप्रकाशः। हिमवतः प्रभवतीति। हिमवति प्रथमं प्रकाशत इत्यर्थः। `भुवः प्रभवः` इत्यापादानत्वम्। 


बाल-मनोरमा

अभिनिष्क्रामति द्वारम् १४४५, ४।३।८३ अभिनिष्क्रामति द्वारम्। कान्येति। कान्यकुब्जाख्यजनपदस्य द्वारमित्यर्थः।
