---
index:  5.1.125
vrittiindex:  1362
sutra:  स्तेनाद्यन्नलोपश्च
vritti:  tattvabodhini 
---

सङ्घातग्रहणमिति। वर्णग्रहणे तु `यस्येति चे`त्यकारलोपे सतीष्टं न सिध्यति, `अचः परस्मि`न्नित्यल्लोपस्य स्थानिवद्भावादयादेशप्रसङ्गादिति भावः। ननु सङ्घातग्रहणेऽपि `अलोऽन्त्यस्ये`त्यकारस्यैव लोपः स्यान्न तु सङ्घातस्येति चेत्। मैवम्। आरम्भसामर्थ्यात्, `नानर्थकेऽलोन्त्यविधि`रिति निषेधाद्वा तत्सिद्धेः।

