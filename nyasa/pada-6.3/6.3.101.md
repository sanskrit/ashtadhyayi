---
index:  6.3.101
sutra:  कोः कत्तत्पुरुषेचि
vritti:  nyasa
---

`कदजः` इति। कुत्सितोऽज इति `कुगतिप्रादयः` (2.2.18) इति समासः कूष्ट्रो राजेति बहुव्रीहिः।
`कद्भावे` इत्यादि। अजादावत्तरपदे कद्भाव उच्यमानस्त्रिशब्द उत्तरपदे न प्राप्नोति। तस्मात् त्रिशब्दादुत्तरपदात् पूर्वो यः कुशब्दः, तस्य कद्भावस्योपसंख्यानम् = प्रतिपादनं कर्त्तव्यम्। तत्रेदं प्रतिपादनम्--उत्तरसूत्रे चकारः क्रियते, सचानुक्तसमुच्चयार्थः। तेन त्रिशपब्देऽप्युत्तरपदे परतः कद्भावो भविष्यतीति।।

