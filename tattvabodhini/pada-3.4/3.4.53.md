---
index: 3.4.53
index_padded: 3.4.053

sutra: द्वितीयायां च
vritti: tattvabodhini
---

<<द्वितीयायां च>> - द्वितीयायां । परीप्सायामित्येवेति । कथं तर्हिअनुदात्तं पदमेकवर्ज॑मिति, नह्रत्र त्वरा गम्यते  । अत्राहुः- अस्यां हि परिभाषायां त्वरा विवक्षिता । तेनयमर्थः — उदात्तः स्वरितो वा यत्र विधीयते तत्र तत्समकालमेवैकमचं वर्जयित्वा परिशिष्टमनुदात्तं कर्तव्यं, न विलम्बतिव्यमिति । यष्टिग्राहमित्यादि । एवं खलु युद्धाय त्वरन्ते यदासन्नं यष्टआदिकमपि गृहीत्वा धावन्ति नायुधं प्रतीक्षन्त इति भावः ।