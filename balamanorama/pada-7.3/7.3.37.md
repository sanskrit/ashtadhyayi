---
index:  7.3.37
vrittiindex:  413
sutra:  शाच्छासाह्वाव्यावेपां युक्
vritti:  balamanorama 
---

शाच्छासा। `शो तनूकरणे, `छो छेदने`, `षो अन्तकर्मणिट, `ह्वेञ् स्पर्धायां शब्दे च`, `व्येञ् संवरणे`, एषां कृतात्त्वनिर्देशः। `वेञ् तन्तुसंताने` `पा पाने भ्वादिः। एषां द्वन्द्वात्षष्ठीबहुवचनात्। णौ परे इति। शे,फूरणमिदम्. आदन्तलक्षणपुकोऽपवादः। युकि ककार इत्। उकार उच्चारणार्थः। कित्त्वादन्तागमः। अत्र `लुग्विकरणाऽलुग्विकरणयोरलुग्विकरणस्य ग्रहण`मिति वचनात् `पा रक्षणे` इति न गृह्यते। तस्यतु पालयतीति रूपमनुपदमेव वक्ष्यति। शाययतीति। लुङि अशीशयत्। छाययतीति। अचिच्छयत्। साययतीति। असीषयत्। ह्वाययतीति। लुङि तु विशेषो वक्ष्यते। व्याययतीति। अविव्ययत्। वाययति। अवीवयत्। पाययति। लुङि तु विशेषो वक्ष्यते।

