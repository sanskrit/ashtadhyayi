---
index:  6.2.2
sutra:  तत्पुरुषे तुल्यार्थतृतीयासप्तम्युपमानाव्ययद्वितीयाकृत्याः
vritti:  nyasa
---

`यतोऽनाव इत्याद्युदात्तः` इति। `नौवयोधर्म` (4.4.91) इत्यादिना यत्प्रत्ययान्तस्य तुल्यशब्दस्य व्युत्पादितत्वात्--तुलया सम्मितं तुल्यमिति। `सदृक्शब्दः` इत्यादि। `त्यादादिषु दृशोऽनालोचने कञ्च` (3.2.60) इत्यत्र `समानान्ययोश्चेति वक्तव्यम्` (वा.261) इत्युपसंख्यानं कृतम्, तेन सदृक्छब्दः कन्नन्तः. `दृग्दृशतुषु` (6.3.89) इति समानस्य सभावः। `सदृशशब्दोऽपि` इत्यादि। कृदुत्तरपदप्रकृतिस्वरेणेत्यपेक्षते।
`इकारः प्रत्ययः` झ्र्इकारप्रत्ययः--काशिकाट इति। तत्र `अत्र इः` (द.उ.1.67) इत्यत इकार प्रत्ययानुवृत्तेः। `कित्` इति। `भुजेः किच्च` (द.उ.1.71) इत्यतः किद्ग्रहणानुवृत्तेः।
`सप्रत्ययान्तोऽक्षशब्दः` इति। `अशेर्देवने` (द.उ.9.24) इत्यत्र `वृ़तृ़वदिहनिकमिकषिभ्यः सः` (द.उ.9.21) झ्र्`कमिकषियुमुचिभ्यः`--द.उ.ट इत्यतः सप्रतययानुवृत्तेः।
`नब्विषयस्य` इति। नपुंसकलिङ्गविषयस्येत्यर्थः। `मध्योदात्तत्वञ्च` इति। `न्यग्रोधस्य च केवलस्य` इति। निपातनादित्यनेन सम्बन्धः।
`अब्राह्मणः` इति। नञ्समासः। `कुब्रह्मणः` इत्यादौ `कुगतिप्रादयः` (2.2.18) इति। `एतान्यव्ययान्याद्युदात्तानि` इति। `निपाता आद्युदात्ताः` (फि.सू.80) इति वचनात्, एषां च निपातत्वात्। तत्र न्कुशब्दयोः `चादयो।सत्वे` (1.4.57) इति चादिषु पाठान्निपातत्वम्, निरतिशब्दयोस्तु `प्रादयः` (1.4.58) इति, तयोः प्रादिषु पाठात्।
`अव्यये` इत्यादि। अव्यये पूर्वपदे प्रकृतिभावे कर्त्तव्ये नञ्प्रभृतीनामेव भवतीत्येतदर्थरूपं व्याख्येयम्। तत्रेदं व्याख्यानम्--`चङ्यन्यतरस्याम्` (6.1.218) इत्यतोऽनयतरस्यांग्रहणमनुवर्तते; सा च व्यवस्थितविभाषा, तेन नञ्कुनिपातानामेव भविष्यतीति। `स्वात्वाकालकः` इति। `मयूरव्यंसकादित्वात्` (2.1.72) समासः `क्त्वातोसुन्कसुनः` (1.1.40) इति पूर्वपदस्याव्ययत्वम्।
`मुहूर्त्तसुखम्` इत्यादौ `कालाध्वनोरत्यन्तसंयोगे` (2.3.5) इति द्वितीया। `सर्वरात्रशब्दोऽप्यच्प्रत्यान्तः` इति। सर्वा च रात्रिश्चेति `पूर्वकालैक` (2.1.49) इत्यादिना समासे `अहः सर्वैक` (5.4.87) इत्यादिनाचप्रत्ययविधानात्।।

