---
index:  4.3.80
vrittiindex:  1438
sutra:  गोत्रादङ्कवत्
vritti:  balamanorama 
---

गोत्रादङ्कवत्। अङ्के ये प्रत्ययास्ते तत आगत इत्यर्थेऽपि भवन्तीत्यर्थः। बिदेभ्य आगतमिति। विग्रहप्रदर्शनम्। अत्र `यञञोश्चे`ति बहुत्वे अञो लुकि `बिदेभ्य` इति निर्देशः। बैदमिति। `सङ्घाङ्कलक्षणेष्वञ्यञिञाम`णित्युक्तरञन्तादिहाप्यर्थे अणि विवक्षिते `गोत्रेऽलुगची`त्यञो लुङ्निवृत्तौ बैदशब्दादण्। `द्व्यजृद्ब्राआहृणे`ति द्व्यज्लक्षणस्य ठकोऽपवादः। गार्गमिति। यञन्तादण्। दाक्षमिति। इञन्तादण्। औपगवकमिति। उपगोरपत्यमौपगवः, तस्मादागतमित्यर्थः। `गोत्रचरणाद्व]ञिति वुञ्। यद्यपि तस्येदमित्यर्थे अयं वुञ्विहितः, तथाप्यञ्यञिञन्तादङ्केऽपि स दृष्ट इति तस्याप्यत्रार्थे अतिदेशो भवति। न हि `सङ्घाङ्के`ति प्रतिपदोक्तस्याऽण एवात्राऽतिदेशः, किं तु अङ्के दृष्टस्य सर्वस्यापि, व्याख्यानादिति भावः। 

