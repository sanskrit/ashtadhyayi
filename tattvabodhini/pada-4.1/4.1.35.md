---
index: 4.1.35
index_padded: 4.1.035

sutra: नित्यं सपत्न्य्आदिषु
vritti: tattvabodhini
---

<<नित्यं सपत्न्यादिषु>> - नित्यं सपत्न्यादिषु । आरम्भसामथ्र्यादेव नित्यत्वे सिद्धे नित्यग्रहणं स्पष्टार्थम् । निपात्यत इत । इह गणे समान एक वीर भ्रातृ पुत्रेति समानादय एव पठन्ते, ततश्चसमानादिषु॑इति वक्तव्येसपत्न्यादि॑ष्वित्युक्तिः सभावनिपातनार्थेति भावः । सपत्न्यादिषु बहुव्रीहिराश्रीयत इत्याशयेनाह — -समानः पतिर्यस्याः सेति ।