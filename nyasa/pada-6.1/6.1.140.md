---
index:  6.1.140
sutra:  किरतौ लवने
vritti:  nyasa
---

`लवनविषये` इत्यादि। अनेन लवनं किरतेर्नाभिधेयतया विशेषणम्, अपि तु तदर्थस्य विषयभावनेति दर्शयति। केन पुनरत्र णमुल्, यावता `आभीक्ष्ण्ये णमुल् च` (3.4.22) इत्यादिना शास्त्रेण स आभीक्ष्ण्यादावप्यर्थे विधीयते। न चात्र सोऽर्तो विवक्षितः, नापि प्रतीयत इत्याह--`णमुलत्र` इत्यादि। `वक्तव्य:` इति। व्याख्येय इत्यर्थः। तत्रेव व्याख्यानम्--`कृत्यल्युटो बहुलम् (3.3.113) इत्यतो बहुलवचनात् भविष्यति।।
