---
index:  4.3.139
sutra:  पलाशादिभ्यो वा।
vritti:  nyasa
---

`उभयत्रविभाषेयम्` इति। प्राप्ते चाप्राप्ते च। तामेवोभयत्रविभाषां स्पष्टीकर्त्तुमाह-- `पलाशखदिर` इत्यादि। पलाशशब्दो धृतादित्वादन्तोदात्तः,खदिरशब्दोऽपि तित्स्वरेण। `इषिमदिमुदिखिदिच्छिदिभिदिमन्दिचन्दितिसिमिहिमुहिमुचिरुचिरुधिबन्धिशुषिभ्यः किरच्` (द।उ।८।२६) इत्यनुवत्र्तमाने `अजिरशिशिरशिथिलस्थिरस्फिरस्थविरखदिराःर` (द।उ।८।२७) इति किरच्प्रत्ययान्तो निपातितः। शिंशपाशब्दः `पान्तानां गुर्वादीनाम्` (फिट्।३।५५) इति मध्योदात्तः। तस्यायमर्थः-- पाशब्दान्तानां गुर्वादीनां द्वितीयमुदात्तं भवतीति। अथख `द्वितीयं प्रागीषात्` (फि।सू।३।५०) इत्यत्रानुवत्र्तते, `स्पदि किञ्चिच्चलने` (धा।पा।१४) अस्मात् `अनुदात्तादेश्च हलादेः` (3.2.149) इति युच्-- स्पन्दनः, चित्स्वरेणान्तोदात्तः। `कृशृगृटिपटि{शौटिभ्यः--द।उ।}शटिभ्य ईरन्` (द।उ।८।७२) करीर शब्दो नित्स्वरेणाद्युदात्तः। `कृ()शृगृकटिपटि{शौटिभ्यः द।उ।}शटिभ्य ईरन्` (द।उ।८।७२) करीर शब्दो नित्स्वरेणाद्युदात्तः। `कृह्मभ्यामीषन्` (द।उ।९।९), `शृपृभ्यां {कित् --द।उ।}किच्च` (द।उ।९।१०) इति शिरीषशब्दोऽपि नित्स्वरेणाद्युदात्तः। विकङ्गतपूलासयवासाश्च `ग्रामादीनां च` (फि।सू। २।३८) इत्याद्युदात्ताः॥
