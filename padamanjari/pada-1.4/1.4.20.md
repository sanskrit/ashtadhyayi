---
index:  1.4.20
sutra:  अयस्मयादीनिच्छन्दसि
vritti:  padamanjari
---

यदि संज्ञा विधीयेत आनन्तर्थाद्भसंज्ञाविधानद्वारेणैव निपातनं स्यात्, पदसंज्ञा न स्याद्, भपदसंज्ञयोः समावेशो न स्यात्, तस्मात्साधुत्वमेव युक्तं विधातुमिति मत्वाह-अयस्मयादिनीत्यादि। साधुत्वे प्रकारविशेषं दर्शयति। भपदसंज्ञाधिकार इत्यादि। द्वारम् = उपायः। अयस्मयमिति। अयसो विकारः `द्व्यचश्छन्दसि` इति मयट्।।
पदमञ्जरी
