---
index: 6.2.148
sutra: कारकाद्दत्तश्रुतयोरेवाशिषि
vritti: mahabhashyam
---

 कारकाद्दत्तश्रुतयोरेवाशिषि (2808) (6375 एकदेशिन उपसंख्यानवार्तिकम् ।। 1 ।।) - कारकाद्दत्तश्रुतयोरनाशिषि प्रतिषेधः - कारकाद्दत्तश्रुतयोरनाशिषि प्रतिषेधो वक्तव्यः । अनाहतो नदति देवदत्तः ।। (6376 उपसंख्यानानर्थक्यबोधकवार्तिकम् ।। 2 ।।) - सिद्धं तूभयनियमात् - सिद्धमेतत् । कथम् ? उभयनियमात् । उभयतो नियमः करिष्यते---कारकाद्दत्तश्रुतयोरेवाशिषि, आशिष्येव कारकाद्दत्तश्रुतयोरिति ।। 