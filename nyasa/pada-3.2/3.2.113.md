---
index:  3.2.113
sutra:  न यदि
vritti:  nyasa
---

`यदि` इति। सती सप्तमीयम्। अभिज्ञावचनञ्चानुवर्त्तते। तेन यत्र यच्छब्दोऽस्ति तत्र नियोगतोऽभिज्ञावचनं तत्सहितं न भवतीत्याह-- `यच्छब्दसहिते`इत्यादि। `अवसाम` इति। वसेर्लङ्, `नित्यं ङितः`(3.4.99) इति सलोपः, पूर्ववद्दीर्घः। `वासमात्रम्`इत्यादिना उत्तरसूत्रस्य नायं विषय इति दर्शयति। यदि हि तत्रापरं लक्षणमपेक्ष्यते तदोत्तरसूत्रे पाक्षिको विधिः स्यात्, स नेष्यते, तस्मान्नापेक्षते।।

