---
index:  1.2.7
vrittiindex:  1591
sutra:  मृडमृदगुधकुषक्लिशवदवसः क्त्वा
vritti:  tattvabodhini 
---

मृडमृद। मृड सुखने, मृद क्षोदे, गुध परिवेष्टने, गुध रोषे च, कुष निष्कर्षे, क्लिश हिंसायां --दिवादिः, क्लिशू विबाधने--- क्र्यादिः, वद व्यक्तायां वाचि, वस निवासे। किदिति। `असंयोगाल्लिट् कि`दित्यतः किदित्यनुवर्तत इति भावः। उदित्वेति। यजादित्वात्संप्रसारणम्। उषित्वेति। `वसतिक्षुधो`रितीट्। यजादित्वात्संप्रसारणम्। `शासिवसी`ति षः। गृहीत्वेति। `ग्रहिज्ये`ति संप्रसारणम्, `ग्रहोऽलिटी`ति इटो दीर्घः। 

