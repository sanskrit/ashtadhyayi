---
index:  6.1.60
sutra:  शीर्षंश्छन्दसि
vritti:  nyasa
---

किं पुनः कारणमादेशो नेष्यते? इत्याह--`सोऽपि हि` इत्यादि। यतः शिरःशब्दोऽपि च्छन्दति प्रयुच्यते, ततो नायमादेशः प्रयुज्यते। आदेशे हि सति शिरःशब्दस्य च्छन्दसि विषये प्रयोगो न स्यात्, निवृत्तिधर्मत्वात् स्थानिनः। यद्यन्यतरस्यांग्रहणमिहानुवर्त्तते तदादेशेऽप्यदोषः। `शीर्षा` इति। `नोपधायाः` (6.4.7) इति दीर्धः। क्वचित् शीर्ष्णेति पठ्यते, तत् तृतीयान्तं द्रष्टव्यम्। `अल्लोपोऽनः` (6.4.134) इत्यकारलोपः। `शीर्ष्णः` इति। षष्ठ्येकवचनान्तमेतत्।।

