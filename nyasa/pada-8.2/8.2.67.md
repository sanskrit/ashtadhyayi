---
index:  8.2.67
sutra:  अवयाः श्वेतवाः पुरोडाश्च
vritti:  nyasa
---

`दाशेः` झ्र्`दाशतेः`--काशिकाट इति। `दाशृ दाने` (धा.पा.882) इत्यस्माण्ण्विनि कृत इति। वहिदाशिभ्यां `मन्त्रे श्वेतवहोक्थशस्पुरोडाशो ण्विन्` (3.2.71) इत्यनेन, यजेश्च `आवे यजः` (3.2.72) इति ण्विन्प्रत्ययान्तेभ्यः सम्बुद्धिः, तस्या हलङ्यादिलोपः (6.1.68), ततः `श्वेतवाहादीनां डस्पदस्य` (वा.263) इति डस्प्रदस्य` टिलोपः। किमर्थमेते निपात्यन्ते, यावता श्वेतवोभ्याम्, श्वेतवोभिरित्येवमाद्यर्थम् `श्वेतवाहादीनां डस्पदस्य` इत्यदश्यमिदं वक्तव्यम्, डसि च कृते `ससजुषो रुः` (8.2.66) इत्येव सिद्धम्? इत्याह--`श्वेतवाहादीनाम्` इत्यादि।
नैते रुत्वार्थ निपात्यन्ते, किं तर्हि? सम्बुद्धौ दीर्घत्वार्थम्। ननु च द्रीर्घत्वमप्येषां `अत्वसन्तस्य चाधातोः` (6.4.14) इत्येव सिद्धम्? इत्यत आह--`अत्वसन्तस्य च` इत्यादि। तत्र हि `सर्वनामस्थाने चासम्बुद्धौ` (6.4.8) इत्यतः `असम्बुद्धौ` इत्येतदनुवर्त्तते, तेन सम्बुद्धौ दीर्घत्वं प्राप्नोतीति, तदर्थमेते निपात्यन्ते। `पुरोडाः` इति। `मन्त्रे श्वेतवहोक्थशस्` (3.2.71) इत्यादिनैव सूतद्रेण दकारस्य डकारो निपात्यते। `उक्थशाः` इति। `शन्सु स्तुतौ` (दा.पा.728)। उक्थानि शंसतीति `मन्त्रे श्वेतवह` (3.2.71) इत्यादिनैव ण्विन्, ततः पूर्ववत् सम्बुद्ध्यादिः।।

