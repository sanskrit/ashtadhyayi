---
index:  8.4.36
vrittiindex:  305
sutra:  नशेः षान्तस्य
vritti:  tattvabodhini 
---

नशेः। `न बाभूपूकमिगनी`त्यतो नेत्यनुवर्तते। तदाह-- णत्वं न स्यादिति। `षस्ये`त्युक्तेऽपि पदस्येत्यस्य विशेषणेन षान्तस्येति लाभादन्तग्रहणं व्यर्थं सज्ज्ञापयतीत्याह--- भूतपूर्वेति। काष्ठानामिति। करणस्य शेषत्वविवक्षायां षष्ठी। तत्रप्थेति। `अनुदात्तस्य चर्दुपधस्ये`ति विकल्पेनाऽमागमः। रधादय इति। रधनशतृपदृपद्रुहमुहष्णुहष्णिह इत्यर्थः। उदित्तवाक्त्वायां वेट्। शमित्वा। शान्त्वा। `यस्य विभाषे`ति निष्ठायामनिट्। शान्तः। 

