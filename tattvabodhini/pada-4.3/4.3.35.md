---
index:  4.3.35
vrittiindex:  1091
sutra:  स्थानान्तगोशालखरशालाच्च
vritti:  tattvabodhini 
---

स्थानान्त। गोशालेत्यत्र `विभाषा सेने`ति नपुंसकत्वे ह्रस्वत्वं, तत्साहचर्यत्खरशालेऽप्येवमेव। न चैवं स्त्रीत्वपक्षे लुङ् न स्यादिति शङ्क्यं, लिङ्गविशिष्टपरिभाषया तत्रापि लुक्सिद्धेरित्याहुः। यद्यपि टाबन्तयोः पाठेऽप्येकदेशविकृतन्यायेन क्लीबेऽपीष्टं सिध्यति, तथापि लाघवार्थं ह्रस्वपाठः। नपुंसकत्वे ह्रस्वत्वमिति। `सूत्रे `इति शेषः।

