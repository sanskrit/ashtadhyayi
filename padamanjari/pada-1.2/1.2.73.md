---
index:  1.2.73
sutra:  ग्राम्यपशुसंघेष्वतरुणेषु स्त्री
vritti:  padamanjari
---

ग्रामे भवा ग्राम्याः । `ग्रामाद्यखञौ` । पुंसः शेषे प्राप्त इति । `पुमान् स्त्रिया` इत्यनेन । सामर्थ्यादिति । प्रधानस्य संघस्य तारुण्यातारुण्ये न सम्भवत इत्यस्मात्सामर्थ्याद् गुणभूतानामपि पशूनां विशेषणमित्यर्थः ।
एतौ गावाविति । यद्यपि द्वयोरपि संघो भवत्येव, तथापीह संघग्रहणसामर्थ्यांद्वहूनां संघो गृह्यते, अन्यथा शेषस्यानेकविषयत्वाद् अनर्थकं न स्यात् ।
अनेकशफेष्विति । शफाः = खुराः । उष्ट्राणां त्वारण्यत्वादेकशेषाभावः ।।

 इति श्रीहरदत्तदमिश्रविरचितायां पदमञ्जर्यो प्रथमस्याध्यायस्य 
     द्वितीयः पादः समाप्तः ।।
  । । ।


