---
index:  5.2.138
sutra:  कंशंभ्यां बभयुस्तितुतयसः
vritti:  nyasa
---

`उदकसुखयोर्वाचको` इति। यथासंख्यं कमित्युदयकस्य वाचकः, शमिति सुखस्य। `शंयुः` इति। `मोऽनुस्वारः` (8.3.33), तस्य `वा पदान्तस्य` (8.4.59) इति परसवर्णः, मस्यानुनासिको यकारः।
तेनानुस्वारपरसवर्णौ सिद्धौ भवतः` इति। तयोः पदाधिकारे विधानात्। यदि पुनः पदसंज्ञा न स्यात्, ततस्तस्यामसत्यां पदनिबन्धनयोरनुस्वारपरसवर्णयोरभावात्--कम्युः, शम्युरित्यनिष्टं रूपं सम्पद्यते।।

