---
index: 7.3.56
sutra: हेरचङि
vritti: siddhantakaumudi
vrittiindex: 2531
---

अभ्यासात्परस्य हिनोर्हस्य कुत्वं स्यान्न तु चङि । जिघाय ।{$ {!1259 पृ!} प्रीतौ$} । पृणोति । पर्ता ।{$ {!1260 स्पृ!} प्रीतिपालनयोः$} । प्रीतिचलनयोरित्यन्ये । चलनं जीवनमिति स्वामी । स्पृणोति । पस्पार । स्मृ इत्येके । स्मृणोति । पृणोत्यादयस्त्रयश्छान्दसा इत्याहुः ।{$ {!1261 आप्लृ!} व्याप्तौ$} । आप्नोति । आप्नुतः । आप्नुवन्ति । आप्नुवः । आप । आप्ता । आप्नुहि । लृदित्त्वादङ् । आपत् ।{$ {!1262 शकॢ!} शक्तौ$} । अशकत् ।{$ {!1263 राध!} {!1264 साध!} संसिद्धौ$} । राध्नोति ॥