---
index:  7.3.112
vrittiindex:  228
sutra:  आण्नद्यः
vritti:  tattvabodhini 
---

आण्नद्यः। `आण्नद्याः`इत्येव सुवचम्, विधानसमार्थ्यात् `अतो गुणे` इत्यस्याऽप्रवृत्तौ यथायथं वृद्धिसवर्णदीर्घाभ्यां `बहुश्रेयस्यै` `बहुश्रेयस्या`इत्यादिरूपसिद्धेः। ननु `परत्वादाटा नुङ् बाध्यते`इत्युत्तरग्रन्थपर्यालोचनया ङेरामि कृते तस्य नुडागमनिवारणार्थमड्विधेरावश्यकत्वात्सामर्थ्यमुपक्षीमिति चेत्, एवं तर्हि `ह्रस्वनद्यापः`इत्यन्तरं `ङेर्ने`त्येव सूत्र्यतामामीत्यनुवृत्त्या `ङेरामो नुण्ने`त्यर्थलाभात्। तस्मात् `अण्नाद्याः`इति विधानसामर्थ्यात् `अतो गुणे`इति न प्रवर्तते इति दिक्। 

