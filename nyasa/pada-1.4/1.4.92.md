---
index:  1.4.92
sutra:  प्रतिः प्रतिनिधिप्रतिदानयोः
vritti:  nyasa
---

`अभिमन्युरर्जुनतः प्रति` इति। अर्जनो मुख्यः। तत्सदृशोऽभिमन्युः। सोऽर्जुमनुकरोतीत्यत्रानुकरणक्रियाजनितः सम्बन्धविशेषोऽनुकार्यानुकरणभावः प्रतिना द्योत्यते। `प्रतिनिधिप्रतिदाने च यस्मात्` (2.3.11) इति पञ्चमी। `प्रतियोगे पञ्चम्यास्तसिः` (5.4.44)। `माषानस्मै तिलेभ्यः` इति। तिलानां पूर्वदत्तानां माणाणां प्रतिदानमिह निर्यातनम्। तिलान् गृहीत्वा माषान् ददातीत्यर्थः। दानग्रहणक्रियाजनितोऽत्र सम्बन्ध उत्तमर्णाधमर्णभावलक्षणः।।

