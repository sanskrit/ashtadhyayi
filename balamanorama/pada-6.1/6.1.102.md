---
index: 6.1.102
sutra: प्रथमयोः पूर्वसवर्णः
vritti: balamanorama
---

<<प्रथमयोः पूर्वसवर्णः>> - शिव उ अच्र्य इति स्थिते-प्रथमयोः । "अकः सवर्णे" इत्यतोऽक इति, इको यणचीत्यतोऽचीति चानुवर्तते ।एकः पूर्वपरयो॑रित्यधिकृतम् । प्रथमयोरित्यवयवषष्ठी । प्रथमाद्वितीये सुब्विभक्ती विवक्षिते । तदाह — अकः प्रथमेत्यादिना । इति प्राप्त इति । शिव — उ इत्यत्र अकारस्य उकारस्य च स्थाने पूर्वसवर्णे आकारे प्राप्त इत्यर्थः ।