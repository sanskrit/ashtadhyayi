---
index:  8.2.43
sutra:  संयोगादेरातो धातोर्यण्वतः।
vritti:  nyasa
---

`प्रद्राणः` इति। `द्रा कुत्सायां गतौ` (धा।पा।१०५४)। `कृत्यचः` (8.4.28) इति णत्वम्()। `म्लानः` इति। `म्लै गात्रविनामे` [`म्लै हर्षक्षये`--इति धातुपाठः] (धा।पा।९०४)। 
`च्युतः, प्लुतः` इति। `च्युङ्? प्लुङ्? गतौ` (धा।पा।९५५,९५८)। `निर्यातः` इति। `या प्रापणे` (धा।पा।१०४९)। `निर्वातः` इति। `वा गतिगन्धनयोः` (धा।पा।१०५०)। अत्र र्या, र्वा-इत्येतयोर्धातुत्वं न भवति। `र्या` इत्ययं हि समुदायः संयोगादिः, न चायं धातुः, किं तर्हि? `या` इत्ययम्()। एवं `र्वा` इत्ययं संयोगादिः, न चैष धातुः, किं तर्हि? `वा` इत्ययम्()। ननु च बहिरङ्गमत्र संयोगादित्वम्(), द्विपदाश्रयत्वात्(), नत्वं तु विपर्ययादन्तरङ्गम्(); `असिद्धं बहिरङ्गमन्तरङ्गे` (व्या।प।४२) इत्यसिद्धत्वादेव संयोगादित्वस्य नत्वं न भवतीति किं धातुग्रहणेन? एवं तर्हि एतज्ज्ञापयति--उपसर्गसम्बन्धेन यो धर्म उपजायते धातूपसर्गसमुदायस्य स धातोरतद्धर्मवतोऽपि कार्याणि प्रापयतीति। तेनोपास्तते गुरुः, अभिभूयते शत्रुरिति कर्मणि लकारः सिद्धो भवति। अत्र ह्रु पसर्गसम्बन्धेन सकर्मकत्वधर्मो जातः। स च धातूपसर्गसमुदायस्य, न धातुमात्रस्य। तत्र यद्ययमर्थो न ज्ञाप्येत, कर्मणि लकारो न स्यात्(); धातोरकर्मकत्वात्()। अ()स्मश्चार्थे ज्ञापिते तु भवति। `स्नातः` इति। `ष्णा शौचे` (धा।पा।१०५२)॥
