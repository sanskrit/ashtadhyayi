---
index:  4.1.12
sutra:  अनो बहुव्रीहेः
vritti:  padamanjari
---

ञनुपधालोपी बहुव्रीहिरिहोदाहरणमिति । कुत एतत् ? इत्याह---उपघालोपिनो हीत्यादि, विभाषां वक्ष्यतीति । `अन उपधालोपिनोऽन्यतरस्याम्` इत्यनेन । सुपर्वेत्यादि । शोभनं पर्वास्याः, शोभनं चर्मास्या इति बहुव्रीहिः । अयं च `न संयोगाद्वमन्तात्` इत्यल्लोपस्य प्रतिषेधातनुपधालोपी । 
बहुव्रीहेरिति किमिति । समासादिति वाच्यमिति भावः ।
अतिराज्ञीति । `राजाहः सखिभ्यः` इति ट़ज् न भवति; समासान्तविधेरनित्यत्वात् ।
