---
index:  6.2.127
vrittiindex:  91
sutra:  इकोऽसवर्णे शाकल्यस्य ह्रस्वश्च
vritti:  balamanorama 
---

इकोऽसवर्णे। `इक` इति षष्ठी। `एङः पदान्ता`दित्यतः `पदान्ता`दित्यनुवर्तते। तच्च षष्ठ�न्ततया विपरिणम्यते। `अची`ति चानुवर्तते। ततश्च `पदान्तस्येकोऽसवर्णेऽचि परे ह्रस्वः स्या`दित्येकं वाक्यम्। चकारात्प्रकृत्यान्तः पादमित्यतः प्रकृत्येत्यनुकृष्यते। ह्रस्व इति तत्रापि संबध्यते। ततश्च `उक्तो ह्रस्वः प्रकृत्या स्वभावेन अवतिष्ठत` इति वाक्यान्तरं सम्पद्यते। फलितमाह--पदान्ता इक इत्यादिना। यदि चकारो न क्रियेत, तर्हि पदान्तस्य इकोऽसवर्णेऽचि परे ह्रस्वः स्यादित्येव लभ्यते। तस्य ह्रस्वस्य प्रकृतिभावो न लभ्येत। ततश्च चक्री-अत्रेति स्थिते ईकारस्य ह्रस्वे सति तस्य यणादेशे चक्र्यत्रेत्येव स्यात्। वक्रि-अत्रेति ह्रस्वसमुच्चितप्रकृतिभावविशिष्टं रूपं न स्यात्। इष्यते तदपि। अतः प्रकृत्येत्यनुकर्षणार्थश्चकार आवश्यक इति सूत्रकारस्य ह्मदयम्।

