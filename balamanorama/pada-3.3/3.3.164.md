---
index:  3.3.164
vrittiindex:  640
sutra:  लिङ् चोध्र्वमौहूर्तिके
vritti:  balamanorama 
---

लिङ् चोर्ध्वमौहूर्तिके। `लोडर्थलक्षणे चे`त्युत्तरमेवंजातीयकमेव सूत्रं लिङ्लड्लुङ्लृड्?विधायकं प्राक् पठितम्। तत्र ऊर्ध्वमौहूर्तिकशब्दो व्याख्यातः। प्रैषादय इति। तथा च मुहूर्तादूर्ध्वं यजेत यजतां यष्टव्यमिति। अत्र प्राप्तकालेऽप्राप्तस्य लिङो विधिः, विध्यादिसूत्रे लिङ्?विधौ प्राप्तकालस्य ग्रहणाऽभावात्। प्रैषातिसर्गयोस्तु विद्यादिसूत्रेणैव लिङ् सिध्यति। लिङ एवात्र विधौ तु तेन लोटः कृत्यानां च बाधः स्यात्, अतश्चकारेण तेषामिति विधिरिति ज्ञेयम्। 

