---
index:  3.4.3
vrittiindex:  648
sutra:  समुच्चयेऽन्यतरस्याम्
vritti:  balamanorama 
---

समुच्चये। समभिहार इति पदरहितं `क्रिया, लोट् लोटौ हिस्वौ वा च तध्मो`रिति पूर्वसूत्रमनुवर्तते। क्रियेति लुप्तषष्ठीबहुवचनान्तं समुच्चय इत्यत्रान्वेति। तदाह-- अनेकक्रियासमुच्चये द्योत्ये इति। एवं च कारकसमुच्चयमाश्रित्य नाऽस्य प्रवृत्तिः। प्रागुक्तमिति। धातोर्लोट्, तस्य हिस्वौ प्रसिद्धहिस्वधर्मकौ तध्मोर्विषये वा इत्युक्तमित्यर्थः। यथाविध्यनुप्रयोगः। `क्रियासमभिहारे` इति, `समुच्चयेऽन्यतरस्या`मिति च लोड्विधी उक्तौ, तयोर्मध्ये यत्पूर्वसूत्रं `क्रियासमभिहारे` इति, तदेतत्पूर्वशब्देन परामृश्यते। तदाह--- आद्ये लोड्विधाते इति। विधिमनतिक्रम्य यथाविधि। यस्याः प्रकृतेर्लोड??विहितस्तस्या अनुप्रयोग इति लभ्यते। तदाह-- लोट्प्रकृतिभूत एवेति। अत्राऽनुप्रयोगः पश्चात्प्रयोगः, न त्वव्यवहितत्वं विवक्षितम्, लुनीहि `लुनीहीत्येवायं लुनाती`ति भाष्यप्रोगाल्लिङ्गात्। 

