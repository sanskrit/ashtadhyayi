---
index: 2.3.54
index_padded: 2.3.054

sutra: रुजार्थानां भाववचनानामज्वरेः
vritti: mahabhashyam
---

 रुजार्थानां भाववचनानामज्वरेः 512 (326 प्रतिपदषष्ठीसूत्रम् ।। 2.3.3। आ.4 सू.) (1533 शेषपूरकवार्तिकम् ।। 1 ) - अज्वरिसंताप्योः - (भाष्यम्) अज्वरिसंताप्योरिति वक्तव्यम्। इहापि यथा स्यात्--चोरं सन्तापयति, वृषलं सन्तापयति।। (आक्षेपभाष्यम्) अथ किमर्थं भाववचनानाम् इत्युच्यते। यावता रुजार्था भाववचना एव भवन्ति?।। (समाधानभाष्यम्) भावकर्तृकाद्यथा स्यात्। इह मा भूद्--नदी कूलानि रुजतीति।। रुजार्थानाम् ।। 54 ।। 