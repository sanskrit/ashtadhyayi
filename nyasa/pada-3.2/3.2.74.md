---
index:  3.2.74
sutra:  आतो मनिन्क्वनिब्बनिपश्च
vritti:  nyasa
---

मनिनो नकार आद्युदात्तार्थः। क्वनिब्वनिपोः पकारानुदात्तार्थौ, इकार उच्चारणार्थः। क्वनिपः पकारः पित्कार्यार्थः, चकारो विचोऽनुकर्षणार्थः। शोभनं ददातीति `सुदामा`। `सर्वनामस्थाने च`(6.4.8) इत्यादिना दीर्घः। अश्व इव तिष्ठतीत्यश्वत्थामा। पृषोदरादित्वात् सकारस्य तकारः। शोभनं दधातीति `सुधीवा`। शोभनं पिबतीति `सुपीवा`। धुमादिनेत्त्वम् (6.4.66)। भूरि ददातीति `भूरिदावा` । घृतं पिबतीति `घृतपावा`। कीलालं पिबतीति `कीलालपाः`।।

