---
index: 8.3.20
index_padded: 8.3.020

sutra: ओतो गार्ग्यस्य
vritti: balamanorama
---

<<ओतो गार्ग्यस्य>> - अतो गाग्र्यस्य । "ओत" इति पञ्चमी ।व्यो॑रित्यतो यग्रहणमनुवत्र्तते, नतु वकारोऽपि, ओतः परस्य तस्याऽसंभवात् । "पदस्ये" त्यधिकृतं यकारेण विशेष्यते, ततस्तदन्तविधिः । तेन ओकारात्परो यो यकारस्तदन्तस्य पदस्येति चार्थो लभ्यते । अलोऽन्त्यपरिभाषया च पदान्तस्य यकारस्येति फलितम् । "भोभगो" इत्यतोऽशीत्यनुवर्तते ।लोपश्शाकल्यस्ये॑त्यतो "लोप" इत्यनुवर्तते । सच पूर्वविगितलघुप्रयत्नस्य न भवति, विधानसामथ्र्यात्, तदाह — ओकारादिति । ननु लोपस्य कथं नित्यत्वं,गाग्र्य॑ग्रहणादित्यत आह — गाग्र्यग्रहणमिति । व्याख्यानादिति भावः । भो अच्युतेति । अलघुप्रयत्नपक्षे यकारस्य नित्यं लोपः । लघुप्रयत्नपक्षे-भोयज्युतेति । अत्र लघुप्रयत्नस्य विधिसामथ्र्यान्न लोपः । तोयमिति । अत्र यकारस्य पदान्तत्वाभावादोतो गाग्र्यस्येति न भवति । अनेनाऽत्र "भोभगो" इति नानुवर्तते इति सूचितम् । 