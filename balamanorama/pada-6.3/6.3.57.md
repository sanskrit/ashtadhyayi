---
index: 6.3.57
index_padded: 6.3.057

sutra: उदकस्योदः संज्ञायाम्
vritti: balamanorama
---

<<उदकस्योदः संज्ञायाम्>> - उदकस्योदः । उदकशब्दस्य "उद" इत्यादेशः स्यादुत्तरपदे संज्ञायामित्यर्थः । उदमेघ इति । उदकपूर्णमेघसादृश्यात्कस्यचिदियं संज्ञा । उत्तरपदस्य चेति । उत्तरपदस्य उदकशब्दस्य उदैत्यादेशः स्यात्संज्ञायामित्यर्थः । क्षीरोद इति । क्षीरम् उदकस्थानीयं यस्येति विग्रहः । "क्षीरोदं सरः" इति त्वसाध्वे, असंज्ञात्वात् । 