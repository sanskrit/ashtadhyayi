---
index:  6.4.100
sutra:  घसिभसोर्हलि च
vritti:  nyasa
---

`धत्वं तकारस्य` इति। `झषस्तथोर्धोऽधः` (8.2.40) इति। `जश्त्वं धकारस्य` इति। `झलां जश् झशि` (8.4.53) इति। `समासे कृते` इति। `पूर्वापरप्रथम` (2.1.58) इत्यादिना। `समानस्य सभावः` इति। `समानस्य च्छन्दसि` (6.3.84) इत्यादिना।
यदि द्विर्वचनात्पूर्वमुपधालोपः क्रियते, तदैकाच्त्वाभावाद्द्विर्वचनं न प्राप्नोति? इत्यत् आह--`छान्दसत्वात्` इत्यादि। `बन्धाम्` इति। छान्दसमेतत्। तत्र `बहुलं छन्दसि` (2.4.39) इति वचनाद्बहुलं विषयो भवन्ति। तेन यद्यपि परत्वान्नित्यन्तावच्च द्विर्वचनात् पूर्वमुपधालोपः प्रप्नोति, तथापि स तथा न क्रियते। द्विर्वचनात् पूर्वं न क्रियत इति भावः। `बप्सति` इति। भसेः परस्य झेरदादेशः, शपः श्लुः, `श्लौ` (6.1.10) इति द्विर्वचनम्, अभ्यासकार्यम्, उपधालोपे कृते भकारस्य चर्त्वम्--पकारः। `बस्ति` इति। तिपि रूपम्।।

