---
index: 7.1.4
index_padded: 7.1.004

sutra: अदभ्यस्तात्‌
vritti: balamanorama
---

<<अदभ्यस्तात्>> - अदभ्यस्तात् । झस्येति । "झोऽन्त" इत्यतस्तदनुवृत्तेरिति भावः । जक्षतीति । "जक्षित्यादयः ष" डित्यभ्यस्तसंज्ञेति भावः । लङस्तिपि ईडटोः —  अजक्षीत् अजक्षदिति सिद्धवत्कृत्य आह —  सिजभ्यस्तेति । अदादेशापवादो जुस् । अन्तः स्थादिरिति । तालव्याऽन्तः स्थादिरित्यर्थः । बभ्रामेति ।जक्षन्क्रीडन् रममाणः॑ इत्युपनिषदि चवर्गतृतीयादित्वस्य निर्विवादत्वादिति भावः । जागृ धातुरृकारान्तः । सेट् । जागर्तीति । तिपि शपो लुकि ऋकारस्य गुणे रपरत्वम् । जागृत इति । ङित्त्वान्न गुणः । जाग्रतीति ।जक्षित्यादयः ष॑डित्यभ्यस्तसंज्ञायाम्अदभ्यस्ता॑दिति जेरदादेशः । ङित्त्वाद्गुणनिषेधे ऋकारस्य यणिति भावः । जागर्षि जागृथः जागृथ । जागर्मि जागृवः जागृमः । लिटिकास्यनेका॑जिति नित्यमामि प्राप्ते आह —  उषविदेत्याम् वेति । जागरामिति । आमि ऋकारस्य गुणो रपरत्वं चेति भावः । आमभावे आह — जगागारेति । अतुसादौ कित्त्वाद्गुणनिषेधे प्राप्ते — - 