---
index: 8.4.40
sutra: स्तोः श्चुना श्चुः
vritti: padamanjari
---

 अत्र सन्निपात इत्यध्याहार्यम् । वृक्षश्शेते इति । ठ्वा शरिऽ इति पक्षे विसर्जनीयस्य सकारः । मज्जतीति । ठ्झलां जश् झशिऽ इति सकारस्य दकारे कृते तस्य चुत्वम्---जकारः । असिद्धत्वं तु जश्त्वस्य न भवति; ठ्न मु नेऽ इत्यत्र नेति योगविभागात् । तथा च भृज्जतीनां ङ्तीइति निर्देश उपपद्यते । इह सकारतवर्गौ कार्यिणौ द्वौ, निमिते अपि द्वे एव---शकारचवर्गौ, ततश्च साम्यात्संख्यातानुदेशः प्राप्नोति ? इत्याशङ्क्याह---शादिति प्रतिषेध इति । श्चुनेति तृतीयानिर्देशः पूर्वभूतेनापि योगे यथा स्यात्---यज्ञः, याच्ञेति । सप्तमीनिर्देशे तु ठ्तस्मिन्निति निर्दिष्टे पूर्वस्यऽ इति परभूतेनैव योगे स्यात् ॥