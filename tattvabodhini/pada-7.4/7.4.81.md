---
index:  7.4.81
vrittiindex:  355
sutra:  रुआवतिशृणोतिद्रवतिप्रवतिप्लवतिच्यवतीनां वा
vritti:  tattvabodhini 
---

रुआवतिशृणोति। `अपरे` इत्यनुवर्तते न तु पुयण्जीति' पवर्गजकारयोरसंभवात्। यणः संभवेऽप्यव्यभिचारात्तदाह-- अवर्णपरे धात्वक्षरे इति। `अक्षर` शब्दोऽत्र वर्णपरः। अवर्णपरे किम् ?। सुरुआऊषति। शृमोत्यादेरुदाहरणं तु-- अशिश्रवत्। अशुश्रवत्। अदिद्रवत्। अदुद्रवत्। रापिप्रवत्। अपुप्रवत्। अचिच्यवत्। अचुच्यवत्। अडुढौकदिति। `ढौकृ गतौ`। `चङ्परे णौ यदङ्गं तस्य योऽभ्यासो लघुपर` इति पक्षाश्रयेणाह--- अचीचकासदिति। मतान्तर इति। `अङ्गं यत्र द्विरुच्यते` इति मते, `चङ्परे णौ यल्लघु तत्परो योऽङ्गस्याऽभ्यास`इति मते चेत्यर्थः। सुब्धातुप्रकरण इति। अतितिरायत्। अससध्रायत्। अविविष्वद्रायत्। अदिदेवद्रायदित्याद्युदाहरिष्यत इत्यर्थः। वृदिं?ध बाधित्वेति। `ण्यल्लोपाविय`ङ्ङित्यादिवचनात्, लोपांऽशप्रत्याख्यानपक्षेऽपवादत्वाद्वेत्यर्थः। असंभव इति। तथा च अचुचोरदित्येव रूपमिति भावः। ण्याकृतिनिर्देशादिति। `चङ्परे णा`वित्यत्र चङ्परे णित्वे इत्यर्थः। तेन णिद्वये सत्यपि णित्वं चङ्परमस्तीति ह्रस्वदीर्घयोरस्ति संभव इति भावः। एतेन `अवीवदद्वीणां परिवादकेने`त्यादौ सन्वद्भावो व्याख्यातः, तत्रापीकत्थमेव पूर्वपक्षसिद्धान्तयोस्तुल्यत्व#आत्।

