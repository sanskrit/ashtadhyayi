---
index: 4.2.130
sutra: विभाषा कुरुयुगन्धराभ्याम्
vritti: tattvabodhini
---

<<विभाषा कुरुयुगन्धराभ्याम्>> - विभाषा कुरु । कुरुशब्दः कच्छादिषु पठते, तत्सामथ्र्यात्पक्षेऽण्सिद्ध इति परिशेषाद्विभाषाग्रहणं युगन्धरार्थमेव ।अवृद्धादपी॑ति नित्यप्राप्तो वुञनेन विकल्प्यते । मनुष्यतत्स्थयोस्तु परत्वान्नित्य एव वुञ् । कौरवको मनुष्यः । कौरवकमस्य हसितम् । एतदर्थमेवास्य कच्छादौ पाठः । अन्यथा अनयैव विभाषया वुञणोः सिद्धौ किं तेनेति भावः ।