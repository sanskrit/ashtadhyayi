---
index:  7.2.9
vrittiindex:  965
sutra:  तितुत्रतथसिसुरकसेषु च
vritti:  balamanorama 
---

तितुत्रत। ति, तु, त्र, त,थ, सि, सु, सर, क , स एषां दशानां द्वन्द्वः। अत्र `सरे`त्येकम्। ति, -- तन्तिः। `स्त्रिया`मिति क्तिन्। तु- सक्तुः। `तनिगमी`त्यादिना `तु`प्रत्ययः। त्र, -- शस्त्रम्, पत्रम्। `दाम्नी`ति त्रप्रत्ययः। त, --हस्तः। औणादिकस्तप्रत्ययः। क्तप्रत्यये तु हसितमित्येव। थ-- कुष्टम्. औणादिकः क्थप्रत्ययः। सि--कुक्षिः। कुषेरौणादिकः क्सिप्रत्ययः। सु-- इक्षुः। इषेरौणादिकः क्सुप्रत्ययः। सर-- अक्षरम्। अशेः सरन्। कृ शल्कः। शलेः कः। स -- वत्सः। `वदेः सः`। मेढ्रमिति। `मिह सेचने` त्रः। ढत्वध्तवष्टुत्वलोपाः। दंष्ट्रेति। दंशधातोस्त्रः। क्ङित्प्रत्ययाऽभावान्नलोपो न। सूत्रे दशेति शपा नर्देशात् `दंशसञ्जे`ति नलोपः। केचित्तु देशेत्यकार उच्चारणार्थः। नलोपनिर्देशात्क्वचिदन्यस्मिन्नपि प्रत्यये अक्ङित्यपि नलोप इति `दशन दन्ताः` इत्याहुः। नद्ध्रीति। नह्यते अनयेति विग्रहः। चर्मरज्जुः। `नह बन्धने` त्रः। `नहो धः` `झषस्तथो`रिति तस्य धः। षित्त्वाङीष्।

