---
index: 5.3.64
index_padded: 5.3.064

sutra: युवाल्पयोः कनन्यतरस्याम्
vritti: balamanorama
---

<<युवाल्पयोः कनन्यतरस्याम्>> - युवाल्पयोः । इष्ठेयसोरिति । "अजादी" इत्यनुवृत्तस्य सप्तम्या विपरिणामादिति भावः । कनिष्ठः कनीयानिति । अयमनयोरतिशयेन युवा अल्पो वेत्यर्थः । पक्षे यविष्ठ इति । युवन्शब्दादिष्ठनिस्थूलदूरे॑ति वनो लोपे उकारस्य गुणेऽवादेशे रूपम् । अल्पिष्ठ इति । अल्पशब्दादिष्ठनि टिलोपः । इत्यादीति । यवीयान्, अल्पीयानिति रूपद्वयमादिपदग्राह्रम् ।