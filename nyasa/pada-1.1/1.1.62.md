---
index:  1.1.62
sutra:  प्रत्ययलोपे प्रत्ययलक्षणम्
vritti:  nyasa
---

`प्रत्ययलक्षणम्` इति। प्रत्ययो लक्षणं यस्येति कार्येऽन्यपदार्थे बहुव्रीहिः। प्रत्ययनिमित्तमित्यादिना सूत्रारम्भस्य प्रयोजनमाह।
ननु च स्थानिवद्भावनाप्येतत् सिध्यति, नैतदस्ति; अलाश्रयमपि हि प्रत्ययलोपे प्रत्ययलक्षणं कार्यमिष्यते। तथा ह्यग्निचिदित्यत्र `ह्रस्वस्य पिति कृति तुक्` (6.1.71) इत्यलाश्रयोऽपि तुग् भवत्येव। `अग्निचित्` इति। `अग्नौ चेः`
(3.2.9) इति क्विप्। अधोगिति हल्ङ्यादिसूत्रेण तिलोपः; अदादित्वाच्छपो लुक् (2.4.72) `दादेर्धातोर्घः` (8.2.32) इति धत्वम्, `एकाचो बशो भष्` (8.2.37) इत्यादिना भष् धकारः, `झलाञ्जशोऽन्ते` (8.2.39) इति जश्त्वम्, घकारस्य गकारः,तस्य `वावसाने` (8.4.56) इति चर्त्वं ककारः।
`प्रत्ययः` इति। `वर्तमाने` इति पूर्वसूत्रात्। `आहो यमहनः` (1.3.28)इत्या-त्मनेपदम्। `गमहन` (6.4.99) इत्यादिनोपधालोपः। `हो हन्तेः` (7.3.54) इति घःष। `
संग्मीय` इति। संपूर्वाद् गमेः `समो गमि` (1.3.29) इत्यादिनात्मनेपदम्। `इटोऽत्` (3.4.146) इत्यद्भावः। `बहुलं छन्दसि` (2.4.73) इति शपो लुक्। पूर्ववदुपधालोपः।
`अनुनासिकलोपो न भवति` इति। `अनुदात्तोपदेश` (6.4.37) इत्यादिना।
`रैकुलम्` इति। षष्ठीसमासः। `गोहितम्` इति। `चतुर्थी` (2.1.36) इत्यादिना। अस्त्यत्र षष्ठीचतुर्थ्येकवचनयोः प्रत्ययर्लोपः; किं त्वयावादेशयोरचि विधानात्
तद्विधौ वर्ण आश्रयीते, न तु प्रत्ययः। तेन वर्णनिमित्तकौ तौ न प्रत्ययनिमित्त-
काविति न भवतः। ननु च चात्र प्रत्ययस्य लोपः क्रियते, किं तर्हि ? लुक्, नैतदस्ति; लोपशब्दोऽपि सामान्येन तद्भावितस्यातद्भावितस्य चाऽदर्शनस्य संज्ञा। तस्माल्लुगपि लोपो भवत्येव।।

