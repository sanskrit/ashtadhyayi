---
index:  4.4.28
sutra:  तत्प्रत्यनुपूर्वमीपलोमकूलम्
vritti:  nyasa
---

`प्रातीपिकः` इति। प्रतिगता आपोऽस्मिन्निति बहुव्रीहिः। `ऋक्पूरब्धूःपथामानक्षे` (5.4.74) इत्यकारः समासान्तः। एवञ्च `द्व्यन्तरुपसर्गेभ्योऽप ईत्` (6.3.97) इतीत्त्वम्। अपरत्र तु `ऊदनोर्देशे` (6.3.98) इति देशादन्यत्रोत्त्वमेव, ततष्ठक्। `प्प्रातिलोमिकः, आनलोमिकः--काशिका,पदमञ्जरी च।फ् प्रातिलोमिकम्, आनुलोमिकम्` इति। प्रतिगतानि लोमान्यस्य , अनुगतानि लोमान्यस्येति बहुव्रीहिः। `अच् प्रत्यनु` (5.4.75) इत्यादिनाऽच् समासान्तः।।

