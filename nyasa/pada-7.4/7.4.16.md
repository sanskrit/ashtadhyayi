---
index:  7.4.16
sutra:  ऋदृशोऽङि गुणः
vritti:  nyasa
---

`क्ङिति च` (1.1.5) इति प्रतिषेधे प्राप्तेऽयं गुणो विधीयते। `अकरत्` इति। कृञो लुड्, च्लिः, `तिप्, `कृमृदृरुहिभ्यश्छन्दसि` (3.1.59) इति च्लेरङ। `असरत्` इति। `सृ गतौ` (धा.पा.935)। `आरत्` इति। `ऋ गतिप्रापणयोः` (धा.पा.936), `सर्त्तिशास्त्यर्त्तिभ्यश्च` (3.1.56) इति च्लेरङ्, अर्त्तेरजादित्वादाटि कृते `आटश्च` (6.1.90) इति वृद्धिः। `अदर्शत्` इत `इरितो वा` (3.1.57) इत्यङ्। अथ गुणग्रहणं किमर्थम्। अकार एव नोच्येत? नैवं शक्यम्; अकार इत्युच्यमाने दुशेरन्त्यस्य स्यात्। गुणग्रहणे तु सति संज्ञाविधाने नियम इतीक एव स्थाने भवति।।

