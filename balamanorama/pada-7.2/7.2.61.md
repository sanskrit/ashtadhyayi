---
index:  7.2.61
vrittiindex:  137
sutra:  अचस्तास्वत्थल्यनिटो नित्यम्
vritti:  balamanorama 
---

अत तस्य थलीडागमस्य भारद्वाजनियमाद्विकल्पं वक्ष्यस्तदुपयोगत्वेन सूत्रद्वयमुपन्यस्यति---अचस्तास्वत्। अधातोस्थलोऽभावाद्धातोरिति लभ्यते। `अच ` इति तद्विशेषणम्। तदन्तविधिः। `उपदेशेऽत्वत` इत्युत्तरसूत्रादुपदेश इत्यपकृष्यत इति `ऋतो भारद्वाजस्ये`ति सूत्रभाष्ये स्थितम्। उपदेशे अजन्तादित्यन्वयः। `अनिट` इति बहुव्रीहेः पञ्चमी। नित्यमिड्विहीनादित्यन्वयः। `तासि च क्लृप` इत्यतस्तासीत्यनुवर्तते। तासौ नित्यमनिट इत्यन्वयः। थलीति षष्ठ�र्थे सप्तमी। `गमेरिट् परस्मैपदेष्वि`त्यत इडिति, `न वृद्भ्यश्चतुभ्र्य` इत्यतो नेति चानुवर्तते। `तास्व`दिति सप्तम्यान्तद्वतिः। तदाह--उपदेशे योऽजन्त इत्यादि, इण्न स्यादित्यन्तम्। `तास्व`-- दिति सेषः। यथा तासि नेट् तथा थल्यपि नेडित्यर्थः। चिचेथ जुहोथेत्याद्युदाहरणम्। अत्र क्रादिनियमप्राप्त इण्न भवति। अजन्तात्किम् ?। बिभेदिथ। उपदेश इति किम् ?। `ह्मञ्` जहर्थ। इह गुणे रपरत्वेऽजन्तत्वाऽभावादिण्निषेधो न स्यादित्युपदेशग्रहणम्। नित्यग्रहणं किम् ?। `स्वृ गतौ` सस्वरिथ। `स्वरितसूती`ति तासौ विकल्पितेट्कत्वान्न निषेधः। तासौ किम् ?। लूत्वा लुलविथ। थलः किम् ?।पपिव पिम। इह तासीत्यनुव#ऋत्त्यैव सिद्धेः `तास्व`दिति नातीवोपयुज्यत इति केचित्। वस्तुतस्तु यस्तासौ विद्यते तस्मादेव परस्य थल इण्निषेधार्थ तास्वदित्यावश्यकम्। तेन `लिट�न्यतरस्या`मित्यदो घस्लृभावे जघसिथेत्यत्र न निषेधः, घसस्तासावभावादति--अद भक्षम इति धातौ मूल एव वक्ष्यते। `यस्तासावस्ति अनिट् चे`ति भाष्यम्। एव वेञो वयादेशेऽपि न निषेध ति बोध्यम्।

