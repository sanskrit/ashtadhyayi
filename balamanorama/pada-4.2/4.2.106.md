---
index:  4.2.106
vrittiindex:  1308
sutra:  तीररूप्योत्तरपदादञ्ञौ
vritti:  balamanorama 
---

तीररूप। तीरोत्तरपदाद्रूपोत्तरपदाच्च क्रमादञ्ञ्यश्चेत्यर्थः। काकतीरमिति। ककतीरे भवतित्यर्थः। पाल्वलतीरमिति। पल्वलतीरे भवमित्यर्थः। शैवरूप्यमिति। शिवरूपे भवमित्यर्थः। `रूप्योत्तरपदे`ति क्वचित्पाठः। तथा सति ञ्यप्रत्यये `यस्येति चे`त्यकारलोपे द्वियकारं रूपम्। बाहुरूपमिति। `विभाषा सुपो बहुच् पुरस्तात्तु` इति बहुपूर्वस्य रूपान्तत्वेऽपि तदुत्तरपदकत्वाऽभावान्न ञ्य इति भावः। 

