---
index:  5.4.157
vrittiindex:  886
sutra:  वन्दिते भ्रातुः
vritti:  balamanorama 
---

वन्दिते भ्रातुः। पूजितेऽर्ते इति। `वदि अभिवादनस्तुत्यो`रित्युभयार्थकवदिधातोरिह उभयसाधारमपूजार्थकत्वमाश्रीयत इति भावः। प्रशस्तभ्रातेति। `नद्यृतश्चे`ति प्राप्तः कबिह निषेध्यते। सुभ्रातेति। सु=शोभनो भ्राता यस्य स इति विग्रहः। अत्रापि `नद्यृतश्चे`ति प्राप्तस्य कपो निषेधः। ननु `न पूजना`दित्येव निषेधे सिद्धे किमर्थमिदमित्यत आह--न पूजनादिति। प्रागेवेति। एवंच `नद्यृतश्चे` त्यादिकपस्तेन निषेधाऽप्राप्तौ इदं वचनमिति भावः। 

