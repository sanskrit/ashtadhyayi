---
index:  4.2.109
sutra:  उदीच्यग्रामाच्च बह्वचोऽन्तोदात्तौ
vritti:  nyasa
---

`शैवपुरम्, माहानगरम्` इति। शिवपुरमहानगरशब्दौ समासस्वरेणान्तोदात्तौ।
`माथुरम्` इति। मथुराशब्दः प्रातिपदिकस्वरेणान्तोदात्तः। मध्यदेशग्रामस्तु, तेनाणेव भवति। `ध्वाजम्` इति। ध्वजीशब्दः पिप्पल्यादित्वान्ङीषन्तः।गौरादिषु हि प्पिल्यादयः पठ्यन्ते,तेनासौ प्रत्ययस्वरेणान्तोदात्तः। उदीच्यग्रामस्य बह्वजन्तो भवति। `धानशब्द उदात्तः` इति। `गतिकारकोपपदात्` (6.2.139) इति धानशब्दस्य ल्युडन्तस्य प्रकृतिभावात्।।

