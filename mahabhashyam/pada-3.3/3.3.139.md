---
index: 3.3.139
sutra: लिङ्‌निमित्ते लृङ् क्रियाऽतिपत्तौ
vritti: mahabhashyam
---

 लिङि्नमित्ते लृङ् क्रियातिपत्तौ (1124) (578 लृङ्विधिसूत्रम्।। 3 । 3 । 2 आ.8) (5004 वार्तिकम्।। 1 ।।) - साधनातिपत्तावपि- (भाष्यम्) साधनातिपत्तावित्यपि वक्तव्यम्। इहापि यथा स्यात्। अभोक्ष्यत भवान्मांसेन यदि मत्समीप आसिष्यतेति।। (आक्षेपभाष्यम्) तत्तर्हि वक्तव्यम्।। (सिद्धान्तिभाष्यम्) न वक्तव्यम्। नान्तरेण साधनं क्रियायाः प्रवृत्तिरस्तीति। साधनातिपत्तिश्चेत् क्रियातिपत्तिरपि भवति। तत्र क्रियातिपत्तावित्येव सिद्धम्।। लिङि्नमित्ते।। 139 ।। 