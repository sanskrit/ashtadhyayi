---
index: 6.2.91
index_padded: 6.2.091

sutra: न भूताधिकसंजीवमद्राश्मकज्जलम्
vritti: siddhantakaumudi
vrittiindex: 3825
---

अर्मे परे नैतान्याद्युदात्तानि । भूतार्मम् । अधिकार्मम् । सञ्जीवार्मम् । मद्राश्मग्रहणं संघातविगृहीतार्थम् । मद्रार्मम् । अश्मार्मम् । मद्राश्मार्मम् । कज्जलार्मम् ॥ । _आद्युदात्तप्रकरणे दिवोदासादीनां छन्दस्युपसंख्यानम्_ (वार्तिकम्) ॥ दिवोदासाय दाशुषे (दिवो॑दासाय दा॒शुषे॑) ।