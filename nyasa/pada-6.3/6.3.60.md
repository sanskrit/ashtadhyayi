---
index:  6.3.60
sutra:  मन्थैदनसक्तुबिन्दुजरभारहारवीवधगाहेषु च
vritti:  nyasa
---

द्रवद्रव्यसंपृक्ताः सक्तवो मन्थ इत्युच्यते। तत्र मन्थशब्दोऽयं यद्यव्युत्पन्नं प्रातिपदिकम्, तदोदकेन मन्थ इति `तृतीया` (2.1.30) इति योगविभागात् समासः। अथ व्युत्पाद्यते--मध्यत इति मन्थः, तदा `कर्त्तृकरणे कृता बहुलम्` (2.1.32) इति समासः। सकत्वोदनाभ्यां `अन्नेन व्यञ्जनम्` (2.1.34) इति समासः। बिन्दुवज्रवीवधैः `षष्ठी` (2.2.8) इति भारहारगाहैरणन्तैः `उपपदमतिङ्` (2.2.19) इति।।

