---
index:  8.3.94
sutra:  छन्दोनाम्नि च
vritti:  padamanjari
---

विष्टार इति निपात्यत इति । ननु च विष्टर इति प्रकृतम्, तत्कथं विष्टार इति निपात्यते ? अत आह---विपूर्वादिति ।
यदि त्विह छन्दोनाम्नि विष्टार इत्यात्वं क्रियेत, घञ्विधौ `छन्दोनाम्नि च` इति शक्यमकर्त्तुम्, इह वा `विष्टार` इत्युच्येत, तत्र वा `छन्दोनाम्नि` इति, को न्वत्र विशेषः, अपर आह---घञ्विवौ वाविति नानुवर्त्तते; तेन प्रस्तारपङ्क्तिः, संस्तारपङ्क्तिरित्यपि भवतीति ।।
