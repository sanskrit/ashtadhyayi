---
index: 6.1.207
sutra: आशितः कर्ता
vritti: padamanjari
---

 अशेरिति। ठश भोजनेऽ इत्यस्मात्। आङ्पूर्वादविवक्षिते कर्मणीति। उक्तं हि--ठ्प्रसिद्धेरविवक्षातः कर्मणोऽकर्मिका क्रियाऽ इति। कर्तरि क्त इति। ठ्गत्यर्थाकर्मकऽ इत्यादिना। भाष्ये तु ठ्कर्तरि क्तो निपात्यतेऽ इति स्थितम्। यदि तर्ह्याङ्पूर्वकस्याशेराशित इति रूपम्, अवग्रहः प्राप्नोति, तस्मात् ठुपधादीर्घत्वमपि निपात्यतेऽ इति वार्तिककारः। वृत्तिकारस्तु--ठ्संहितापाठ एव नित्यः, पदपाठस्तु पौरुपेयः, ततश्च न लक्षणेन पदकारा अनुवर्त्त्याः पदकारैर्नाम लक्षणमनुवर्त्यम्ऽ इति मन्यते। अपर आह---अशेर्ण्यन्तस्य प्रयोज्यकर्तरि ठ्गतिबुद्धिप्रत्यवसानार्थऽ इति कर्मसंज्ञके निष्ठायामाशित इति रूपम्, स एवात्र भूतपूर्वगत्या कर्ता विवक्षित इति ॥