---
index:  4.2.8
sutra:  कलेर्ढक्
vritti:  nyasa
---

`तीयात्` इति। द्वेस्तीयः` (5.2.54) इति तीयः। `त्रेः सम्प्रसारणञ्च` (5.2.55) इति तीयं वक्ष्यति, तदन्तात् स्वार्थ ईकग्वक्तव्यः।
`न विद्यायाः`इति। विद्याया अभिधाने तीयादीकग्न भवति।
`गोत्रादह्कवत्` इति। यथा तस्याङ्क इत्यत्रार्थे विवनक्षिते गोत्रात् प्रत्ययो भवति, `तेन दृष्टं साम` (4.2.7) इत्यत्रार्थे विवक्षिते तथैवेष्यते। `औपवेन दृष्टं साम` इति। औपगवशब्दः `तस्यापत्यम्` (4.1.92) इतिगोत्रप्रत्ययान्तः। `गोत्रचरणाद्वुञ् भवति` इति। यथौपगवस्यायमङ्क औपगवक इत्यौपगवशब्दाद्गोत्रप्रत्ययान्तादङ्के वुञ्भवति, तथा `तेन दृष्टं साम` इत्यत्रापि। ननु च `गोत्रचरणाद्वुञ्` (4.3.126) इत्यत्र नाङ्कार्थ उपात्तः, तत्कथमनेनाह्कवदित्युच्यमाने वुञ् बवति ? नैष दोषः; तत्राङ्कवदित्यनेन विहितस्येदमर्थो विवक्ष्यते। `तेन गोत्रप्रत्ययान्ताद्यथा `तस्येदम्` (4.3.120) इत्यत्रार्थे प्रत्यय इष्यते, तथा तेन दृष्टं साम` इतत्यत्रापीत्यर्थः। `दृष्टे सामनि` इति सङ्ग्रहः।गतार्थः।।

