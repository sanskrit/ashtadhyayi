---
index:  4.2.42
sutra:  ब्राह्मणमाणववाडवाद्यन्
vritti:  nyasa
---

`पृष्टादुपसंख्यानम्` इति। पृष्ठशब्दाद्यन्प्रत्ययस्योपसंख्यानम् = व्याख्यानं कर्त्तव्यमित्यर्थः। तत्रेदं व्याख्यानम्-- पूर्वसूत्रादिह चकारोऽनुवर्त्तते, स चानुक्तसमुच्चयार्थः, तेन पृष्ठशब्दादपि भविष्यतीति। `अहीनः` इति। `अह्नष्टखोरेव`(6.4.145) टिलोपः। `आह्नः` इति। `अल्लोपोऽनः` (6.4.134) इत्यकारलोपः। ननु चाचित्तलक्षणेन `का भवितव्यम्, तत्कथमाह्न इति भवति ? इत्याह-- `खण्डिकादिषु ` इत्यादि।
`णस्वक्तव्यः` इति। सकारः `सिति च` (1.4.16) इति विशेषणार्थः। तेन पार्श्वमित्यत्र भत्वाभावात् `ओर्गुणः` (6.4.146) न भवति।।

