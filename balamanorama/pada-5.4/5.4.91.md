---
index:  5.4.91
vrittiindex:  778
sutra:  राजाहःसखिभ्यष्टच्
vritti:  balamanorama 
---

राजाहःसखिभ्यष्टच्। `तत्पुरुषस्याङ्गुलेः` इत्यतस्तत्पुरुषस्येत्यनुवृत्तं पञ्चमीबहुवचनत्वेन विपरिणतं `राजाहःसखिभ्यः` इत्यनेन विशेष्यते। तदन्तविधिः। तदाह--एतदन्तादिति। परमराज इति। परमश्चासौ राजा चेति विग्रहः। `अत्यादयः` इति समासः। टचि टिलोपः। कृष्णसख इति। कृष्णस्य सखेति विग्रहः। समासान्तष्टच्। `यस्येति चे`ति इकारलोपः। 

