---
index:  4.2.110
sutra:  प्रस्थोत्तरपदपलद्यादिकोपधादण्
vritti:  padamanjari
---

उदीच्यग्रामलक्षणस्याञोऽपवाद इति । ततोऽन्यत्र व्रीहिप्रस्थ--गिरिप्रस्थ--करिकादावौत्सगिक एवाण्, कैलासप्रस्थ--काक--शाकादिषु वृद्धेषु `वृद्धाच्छः` भवति, देशवाचिनि तु मालाप्रस्थादौ `प्रस्थपुरवहान्ताच्च` इति वुञ्, इक्ष्वाकुप्रभृतिषु जनपदवुञोऽपवादः `कोपधादण्` इत्यण्वक्ष्यते, अरीहणकादौ च `वृद्धादकेकान्त` इति छो भवति, तस्मादञोऽपवाद इति सुष्ठूक्तम् । उत्तरपदग्रहणादिह न भवति---उत्तरोमाहकिप्रस्थ उत्तरमाहकिप्रस्थः, तत्र भ इति । `प्रस्थान्तात्` इति तूच्यमानेऽत्रापि स्यात् ।
अण्ग्रहणं बाधकबाधनार्थमिति । यद्यण्ग्रहणं न क्रियेत, तदा यदत्र वृद्धं वाहीकग्रामवाचि तस्मात् `प्राग्दीव्यतोऽण्` इत्यणि प्राप्ते `वृद्धाच्छः` प्राप्तः, तस्मिन्ठवाहीकग्रासेभ्यश्च` इति ठञ्ञिठाभ्यां बाधिते पुनर्विधानाच्छ एव स्यात् । तस्माद्वाधकमपि तं छं बाधित्वा अण्ग्रहणादणेव भवति । 
यकृल्लोमशब्दः पठ्यते, यकृल्लोम्नि भः याकृल्लोमः, `अन्` इति प्रकृतिभावो न भवति, गणे नलोपनिपातनादित्याहुः ।।
