---
index: 6.1.3
index_padded: 6.1.003

sutra: न न्द्राः संयोगादयः
vritti: mahabhashyam
---

 न न्द्राः संयोगादयः (2440) (सूत्राक्षेपभाष्यम्) किमर्थमिदमुच्यते ? (5978 सूत्रप्रयोजनवार्तिकम् ।। 1 ।।) - न्द्रादेर्द्विर्वचनप्रसङ्गस्तत्र न्द्राणां प्रतिषेधः - न्द्रादेरेकाचो द्विर्वचनं प्राप्नोति । तत्र न्द्राणां संयोगादीनां प्रतिषेध उच्यते ।। (5979 उपसंख्यानवार्तिकम् ।। 2 ।।) - इर्र्ष्यतेस्तृतीयस्य द्वे भावतः - इर्र्ष्यतेस्तृतीयस्य द्वे भवत इति वक्तव्यम् । केचिदाहुः --- एकाच इति । इर्र्ष्यिषिषति । अपर आह --- व्यञ्जनस्येति । इर्र्ष्यियिषति ।। (5980 उपसंख्यानवार्तिकम् ।। 3 ।।) - कण्ड्वादीनां च - कण्ड्वादीनां च तृतीयस्य द्वे भवत इति वक्तव्यम् । कण्डूयियिषति । असूयियिषति ।। (5981 उपसंख्यानवार्तिकम् ।। 4 ।।) - वा नामधातूनाम् - वा नामधातूनां तृतीयस्य द्वे भवत इति वक्तव्यम् । अश्वीयियिषति । अशिश्वीयिषति ।। अपर आह --- यथेष्टं वा । यथेष्टं वा नामधातूनामिति । पुपुत्रीयिषति, पुतित्रीयिषति, पुत्रीयियिषति।। 