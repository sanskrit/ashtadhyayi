---
index:  1.2.21
sutra:  उदुपधाद्भावादिकर्मणोरन्यतरस्याम्
vritti:  padamanjari
---

द्युतितमिति । `द्युत दीप्तौ` नपुंसके भावे क्तः । प्रद्युतित इति । `आदिकर्मणि क्तः कर्त्तरि च` इति कर्त्तरि क्तः । मुदितमिति । `मुदी हर्षे ` । लिखितमिति । शब्विकरणानामेवेति न तावत् स्थितमित्यशब्विकरणोऽपि लिखिः प्रत्युदाहृतः । एवं प्रभुक्त इतिं । स्थिते तस्मिन् खिटिकिटी भौवादी, क्रुशिश्च; खिटितं क्रुष्टमिति प्रक्युदाहर्तव्यम् ।।
