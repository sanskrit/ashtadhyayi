---
index:  3.1.68
vrittiindex:  17
sutra:  कर्तरि शप्
vritti:  balamanorama 
---

कर्तरि शप्। `सार्वधातुके य`गित्यस्मात्सार्वधातुक इत्यनुवर्तते। `धातोरेकाचो हलादे`रित्यस्माद्धातोरिति। तदाह-- कर्त्रर्थ इत्यादिना। तिङि परे धातोर्विहितानां प्रत्यायानां शबादीनां विकरणसंज्ञा प्राचीनाचार्यसिद्धा। शपाविताविति। शकारपकारौ `लशक्वतद्धिते` इति `हलन्त्य`मिति चेत्संज्ञकावित्यर्थः। ततश्च शपि शकारपकारयोर्लोपेऽकारमात्रं शिष्यत इत्यर्थः। 

