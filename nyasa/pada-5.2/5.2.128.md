---
index:  5.2.128
sutra:  द्वन्द्वोपतापगर्ह्यात्प्राणिस्थादिनिः
vritti:  nyasa
---

`तद्विषयेब्यः` इति। तच्छब्देनोपतापगर्हावेव परामृश्येते। ते उपतापगर्हे विषयो येषामिति बहुव्रीहिः। प्राणिस्थवाचिनां सर्वेषामेव द्वन्द्वादीनामिवं विशेषणम्।
`प्राण्यङ्गान्नेष्यते` इति। कथं पुनरिष्यमाणोऽपि न भवति? चकारानुवृत्तेः। `सिद्धे प्रत्यये` इति। `अत इनिठनौ` (5.2.115) इत्यनेनैव। `ठनादिबाधनार्थम्` इति। इनिरेव यता स्यात्, `नादिर्मा भूदित्येवमर्थं पुनर्वचनम्। आदिशब्देन मतुब् गृह्यते। इत उत्तरे योगा नियमार्था वेदितव्याः।।

