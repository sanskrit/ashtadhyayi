---
index: 7.2.98
index_padded: 7.2.098

sutra: प्रतयोत्तरपदयोश्च
vritti: balamanorama
---

<<प्रतयोत्तरपदयोश्च>> - प्रत्ययोत्तरपदयोश्च । साप्तमिकमिदम् । "त्वमावेकवचने" इत्यनुवर्तते ।युष्मदस्मदोरनादेशे॑ इत्यतो युष्मदस्मदोरित्यनुवर्तते । मपर्यन्तस्येत्यधिकृतं । तदाह — मपर्यन्तयोरित्यादि । त्वदीयः मदीय इति । छे सुब्लुकि तवममयोर्निवृत्तौ मपर्यन्तयोः त्वदिति मदिति च आदेशौ । विभक्तिपरकत्वाऽभावान्न शेषे लोपः । उत्तरपदे तु परे त्वत्पुत्रो मत्पुत्र इत्युदाहरणम् ।