---
index: 6.3.91
index_padded: 6.3.091

sutra: आ सर्वनाम्नः
vritti: siddhantakaumudi
vrittiindex: 430
---

सर्वनाम्न आकारोऽन्तादेशः स्याद्दृग्दृशवतुषु । कुत्वस्याऽसिद्धत्वात् व्रश्च (सि.कौ. 294) इति षः । तस्य जश्त्वेन डः । तस्य कुत्वेन गः । तस्य चर्त्वेन पक्षे कः । तादृक् । तादृग् । तादृशौ । तादृशः । षत्वापवादत्वात्कुत्वेन खकार इति कैयटहरदत्तादिमते तु चर्त्वाभावपक्षे ख एव श्रूयेत नतु गः । जश्त्वं प्रति कुत्वस्यासिद्धत्वात् । दिगादिभ्यो यत् (सि.कौ. 1429) इति निर्देशान्नासिद्धत्वमिति वा बोध्यम् । व्रश्च (सि.कौ. 294) इति षत्वम् । जश्त्वचर्त्वे । विट् । विड् । विशौ । विशः । विशम् ॥