---
index: 7.1.88
index_padded: 7.1.088

sutra: भस्य टेर्लोपः
vritti: siddhantakaumudi
vrittiindex: 368
---

भसंज्ञकस्य पथ्यादेष्टेर्लोपः स्यात् । पथः । पथा । पथिभ्यामित्यादि । एवं मन्थाः । ऋभुक्षाः । स्त्रियां नान्तलक्षणे ङीपि भत्वाट्टिलोपः । सुपथी । सुमथी । नगरी । अनृभुक्षी सेना । आत्वं नपुंसकेन भवति न लुमता (सि.कौ. 263) इति प्रत्ययलक्षणनिषेधात् । सुपथि वनम् ॥_संबुद्धौ नपुंसकानां नलोपो वा वाच्यः_ (वार्तिकम्) ॥ हे सुपथिन् । सुपथि । नलोपः सुप्स्वर (सि.कौ. 353) इति नलोपस्यासिद्धत्वाद्ध्रस्वस्य गुणो न । द्विवचने भत्वाट्टिलोपः । सुपथी । शौ सर्वनामस्थानत्वात् सुपन्थानि । पुनरपि । सुपथि । सुपथी । सुपन्थानि । सुपथा । सुपथे । सुपथिभ्यामित्यादि ॥