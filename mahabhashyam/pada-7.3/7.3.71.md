---
index: 7.3.71
index_padded: 7.3.071

sutra: ओतः श्यनि
vritti: mahabhashyam
---

 ओतः श्यनि ओतः शिति ओतः शितीति वक्तव्यम् ।। किं प्रयोजनम् ? ।। उत्तरत्र शिद्ग्रहणाऽभावाय तत्रायमप्यर्थः ष्ठिबुक्लमुचमां शितीति शिद्ग्रहणं न कर्तव्यं भवति ।। ननु च भोः श्यन्ग्रहणमपि तर्ह्यत्तरार्थं कर्त्तव्यम् । शमामष्टानां दीर्घः श्यनीति श्यन्ग्रहणं न कर्तव्यं भवति ।। अत्राप्यस्तु--शितीत्येव । यदि(4) शितीत्युच्यते अनुत्वेन्द्रो भ्रमतु मदतु--अत्रापि प्राप्नोति।। शमादिभिरत्र शितं विशेषयिष्यामः---शमादीनां यः शिदिति ।। कश्च शमादीनां शित् ? ।। शमादिभ्यो यो विहितः ।। एवमपि तस्यति यस्यति--अत्र प्राप्नोति ।। अष्टानामिति वचनान्न भविष्यति ।। ( ओतः ) 