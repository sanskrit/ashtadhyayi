---
index: 6.3.18
index_padded: 6.3.018

sutra: शयवासवासिषु अकालात्‌
vritti: balamanorama
---

<<शयवासवासिषु अकालात्>> - शयवास । शय, वास, वासिन्-एतेषु परेषु कालभिन्नात्सप्तम्या अलुक् स्यादित्यर्थः । अपो योनि । योनिशब्दे यत्प्रत्यये मतुपि च परेऽप्शब्दात्सप्तम्या अलुक् स्यादित्यर्थः । अप्सव्य इति । दिगादित्वाद्यत् । "ओर्गुणः"वान्तो यी॑त्यवादेशः । अप्सुमन्ताविति । "अप्सु" इति पदं यदीयमन्त्रयोरस्ति तावप्सुमन्तौ, आज्यभागाविति कर्मविशेषौ । 