---
index:  6.4.104
vrittiindex:  142
sutra:  चिणो लुक्
vritti:  tattvabodhini 
---

चिणो लुक्। परस्य लुक् स्यादिति। `तदशब्दस्ये`ति कैश्चित्पठ�ते, तदार्थिकार्थकथनम्, तशब्दे परतश्चिणि विहिते चिणः परस्य जायमानो लुक्-- `प्रत्ययस्य लुकश्लुलुपः` इति वचनात्तशब्दस्यैवेति स्पष्टत्वात्। अयमिति। षेवृ धातुः। भाष्यविरुद्धमिति। यदि सोपदेशः स्यात्तदा स्त्यायतिरिवाऽयमपि षोपदेश लक्षणे पर्युदस्येत, तदकरणान्नास्ति सोपदेश इति भावः। प्लवगताविति। केचित् प्लवेति धात्वन्तरमित्याहुस्तद्धि मनोरमायां दूषितम्। `प्लवे`ति धात्वन्तरत्वे `विभाषऽऽङि रुप्लुवो`रित्यत्र प्लुवः पक्षे घञ्?विधानं व्यर्थं स्यात्, ल्पेवेत्येतस्माद्धञि आप्लावशब्दस्य सिद्धत्वात्। तथा `रुआवतिश्रणोती`ति सूत्रेण प्लवेतरभ्यासोकारस्येत्वविधानमपि व्यर्थं स्यात्, तद्धि पक्षे अपिप्लवदिति रूपसिद्ध्यर्थं क्रियते, तच्च रूपं प्लवधातोः `सन्यतः` इत्यनेन सिद्धमिति किं तदुपादानेनेति। ममव्येति। `यस्य हलः` इति लोपस्तु न भवति, `यस्येति सङ्घातग्रहण`मिति सिद्धान्तितत्वात्। वर्णंग्रहणे त्वर्थवद्ग्रहणपरिभाषाया अप्रवृत्त्या पुत्रकाम्येत्यादावपि लोपः स्यादिति दिक्। लुटि-- मव्यिता। आशिषि-- मव्यात्। `हलो यमा`मिति धातुयकारस्य वा लोपः। सूक्ष्र्य ईर्क्ष्य। णलि-- सुषूक्ष्र्य। ईक्ष्र्याचकार। ईर्ष्याचकार। एभ्यः क्विपि `लोपो व्योटरिति यलोपे, `स्कोः` इति कलोपे जश्त्वचर्त्वयोः-- सूर्ट् इत्येव रूपम्। हय गतौ। जहाय। हय्यात्। शिथिलीकरणमिति। `सोममभिषुणोती`त्यादौ दर्शनात्। सुराया इति। तत्प्रकरणे `संधानं स्यादभिषवः` इत्यमरोक्तेः।

