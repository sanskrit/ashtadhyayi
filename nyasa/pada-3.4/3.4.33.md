---
index:  3.4.33
sutra:  चेले क्नोपेः
vritti:  nyasa
---

`ण्यन्तात्` इति। सपुक्कस्यायां निर्देशः। पुक् च `अर्त्तिह्री` (7.3.36) इत्यादिना णावेव परतो भवतीति। तस्मादत एव निर्देशाण्ण्यन्तताऽवगम्यते। `चेलार्थेषु`इति। चेलमर्धो येषामिति बहुव्रीहिः। एतेन `चेल` इत्यस्यार्थग्रहणतां दर्शयति। अर्थग्रहणे च या युक्तिः सा `स्वादुमि णमुल्` (3.4.26) इत्यत्रोक्ता, सैवेहार्थग्रहणे द्रष्टव्या। `चेलक्नोपम्` इति। वलि यलोपः, `पुगन्तलघूपधस्य` (7.3.86) इति गुणः, णिलोपः।।

