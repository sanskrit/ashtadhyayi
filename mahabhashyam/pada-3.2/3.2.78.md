---
index: 3.2.78
index_padded: 3.2.078

sutra: सुप्यजातौ णिनिस्ताच्छिल्ये
vritti: mahabhashyam
---

 सुप्यजातौ णिनिस्ताच्छील्ये (845) (500 णिनिप्रतययविधिसूत्रम्।। 3 । 2 । 1 आदृ 28) (आक्षेपभाष्यम्) सुपीति वर्तमाने पुनः सुब्ग्रहणं किमर्थम्?। (समाधानभाष्यम्) अनुपसर्ग इत्येवं तदभूत्। इदं सुम्मात्रे यथा स्यात्---उदासारिण्यः प्रत्यासारिण्य इति।। (2062 वार्तिकम्।। 1 ।।) - णिन्विधौ साधुकारिण्युपसंख्यानम्- (भाष्यम्) णिन्विधौ साधुकारिण्युपसंख्यानं कर्तव्यम्। साधुकारी साधुदायी।। (2063 वार्तिकम्।। 2 ।।) - ब्रह्मणि वदः- (भाष्यम्) ब्रह्मणि वद उपसंख्यानं कर्तव्यम्। ब्रह्मवादिनो वदन्ति।। सुप्यजा।। 78 ।। 