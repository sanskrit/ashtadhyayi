---
index:  2.4.59
vrittiindex:  894
sutra:  पैलादिभ्यश्च
vritti:  tattvabodhini 
---

युवप्रत्ययस्येति। वक्ष्माण इति। `प्राचामवृद्धात्फिन्बहुल`मिति वक्ष्यमाणः। अजादौ किम्?। ग्लौचुकायनरूप्यम्। प्राग्दीव्यटतीये किम्?ष ग्लौचुकायनीयम्। `तस्मै हित`मिति छः। इह `द्विगोर्लुग नपत्येऽचि` `यूनि गोत्रे ने`त्येव सूत्रयितव्यम्। तथा च `लुगलुग्ग्रहणं शक्यमकर्तुं`मिति मनोरमायां स्थितम्। तत्र `फिक्फिञो`रिति सूत्रे `यूनी`त्यस्य मण्डूकप्लुतिराश्रयणीयेति क्लेशोऽयं लाघवानुरोधेन सोढव्य इति भावः। पैलदिभ्यश्च। `ण्यक्षत्रियार्षे`त्यतो `यूनि लु`गिति वर्तते। तदाह---।

