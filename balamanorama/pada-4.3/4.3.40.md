---
index: 4.3.40
index_padded: 4.3.040

sutra: उपजानूपकर्णोपनीवेष्ठक्
vritti: balamanorama
---

<<उपजानूपकर्णोपनीवेष्ठक्>> - उपजानूपकर्ण । "प्रायभव" इत्यर्थे उपजानु उपकर्ण उपनीवि इत्येभ्यष्ठगित्यर्थः । उपजान्वादिषु सामीप्येऽव्ययीभावः । औपजानुक इति । जानुनः समीपमुपजानु । तत्र प्रायभव इत्यर्थः । उगन्तात्परत्वाट्ठस्य कः । औपकर्णिक इति । कर्णस्य समीपमुपकर्ण, तत्पर प्रायभव इत्यर्थः । औपनीविक इति । नीवेः समीपमुपनीवि, तत्र प्रायभव इत्यर्थः । 