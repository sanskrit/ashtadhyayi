---
index:  2.3.45
sutra:  नक्षत्रे च लुपि
vritti:  nyasa
---

नक्षत्रे च लुपीति सुब्व्यत्ययेन पञ्चम्यर्थे सप्तमीविधानम्। अत एवाह-- `लबन्तान्नक्षत्रशब्दात्` इत्यादि। `पुष्येण` इत्यादि। `नक्षत्रेण युक्तः कालः` (4.2.3) इति विहितस्याणः `लुबविशेषे` (4.2.4) इति लुप्। पञ्चालेषु वसतीत्यत्रापि `तस्य निवासः` (2.3.36) इति विहितस्याणः `जनपदे लुप्` (4.2.81) इति लुप्।
`मघासु ग्रहः` इति। सामीप्येऽधिकरण एव सप्तमी। अत्र `नक्षत्रेण युक्तः कालः` (4.2.3) इत्यस्यार्थस्याविवक्षितत्वादण् न भवति। `अद्य पुष्यः` इति। पूर्ववदण्, लुप्। `अधिकरणे` (2.3.36) इत्यनुवर्त्तते। न चेहाधिकरणत्वं विवक्षितमिति भावः।।

