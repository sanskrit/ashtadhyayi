---
index:  8.3.95
sutra:  गवियुधिभ्यां स्थिरः
vritti:  nyasa
---

स्थिरशब्दोऽयम् `अजिरशिशिर` (द.उ.8.27) इत्यादिसूत्रेण यदि तिष्ठतेः किरच्प्रत्ययान्तो निपात्यते तदा `सात्पवाद्योः` (8.3.111) इति प्रतिषेधे प्राप्ते वचनम्। अथाव्युत्पन्नमेव प्रातिपदिकं तदादित एवाप्राप्ते वचनम्। `गविष्ठिरः, गुधिष्ठिरः` इति। संज्ञायां समासः। अथ कथं गविष्ठिर इत्यत्र सञ्चम्या अलुक्, `हलदन्तात् सप्तम्याः संज्ञायाम्` (6.3.9) इति चेत्? न; गोशब्दस्याहलन्तत्वादित्यत आह--`गोशब्दात्` इत्यादि।।

