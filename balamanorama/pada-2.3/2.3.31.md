---
index:  2.3.31
vrittiindex:  602
sutra:  एनपा द्वितीया
vritti:  balamanorama 
---

एनपा द्वितीया। `षष्ठ�तसर्थे`ति षष्ठ�आ नित्य बाधे प्राप्ते आह--योगविभागादिति। एनपेति योगो विभज्यते। `षष्ठ�तसर्थे`ति पूर्वसूत्रात्षष्ठीत्यनुवर्तते। एनबन्तेनयोगे षष्ठी स्यादित्यर्थः। द्वितीयेति योगान्तरम्। एनपेत्यनुवर्तते। एनबन्तेन योगे द्वितीया स्यादित्युक्तोऽर्थः। दक्षिणेनेति। `एनबन्यतरस्यामदूरेऽपञ्चम्याः` इत्येनप्। एवमुत्तरेणेति। उत्तरेण ग्रामं ग्रामस्य वेत्युदाहरणमित्यर्थः। पूर्वेण ग्रामं ग्रामस्य वेत्याद्यपि बोध्यचम्, दिक्शब्देभ्यः एनब्विधेः। भाष्ये तु `षष्ठ�तसर्थे`ति सूत्रात्प्राक् `एनपा द्वितीया` इत्यस्य पाठ इति `पृथग्विना` इति सूत्रे उक्तम्। अतोऽत्र सत्यपि योगविभागे षष्ठीग्रहणानुवृत्तेरसंभवादेनपायोगे षष्ठ�साधुरेवेति युक्तम्। 

