---
index:  5.3.28
vrittiindex: 
sutra:  दक्षिणोत्तराभ्यामतसुच्
vritti:  balamanorama 
---

दक्षिणोत्तराभ्यां। `दिग्देशकालवृत्तिभ्या`मिति शेषः। दक्षिणत उत्तरत इति। नच तसुजेव प्रत्ययोऽस्तु, दिग्वर्तित्वे तु `सर्वनाम्नो वृत्तिमात्रे` इति पुंवत्वेनैव `दक्षिणतः` इत्यादि सिद्धमिति वाच्यं, स्पष्टार्थत्वात्। अत एव भाष्ये अकारः प्रत्याख्यातः। केचित्तु--अकारोच्चारणमन्यतो विधानार्थं, तेन पुरत इति सिद्धमित्याहुः `समानकालीन`मित्यादिवत् `पुरत` इति प्रामादिकमेवेति बहवः। 

