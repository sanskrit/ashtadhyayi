---
index:  6.2.149
sutra:  अनो भावकर्मवचनः।
vritti:  nyasa
---

`कारकात्()` (6.2.147) इति वर्तते, `अनः` इति प्रत्ययग्रहणपरिभाषया (पु।प।वृ।४४) तदन्तस्य ग्रहणं विज्ञायते? इत्याह--`अनप्रत्ययान्तम्()` इत्यादि। `ओदनभोजनम्()` इत्यादौ सर्वत्र षष्ठीसमासः। षष्ठी तु कृद्योगलक्षणा कर्मणि। `राजभोजनाः` इत्यादौ तु कर्तरि। ओदनशब्दः `लघावन्ते` (फि।सू।२।४२) इत्याद्युदात्तः। भोजनमित्यादिकं तूत्तरपदं लित्स्वरेणाद्युदात्तम्()। पयःशब्दः `नब्विषयस्य` (फि।सू।२।४२) इत्याद्युदात्तः। भोजनमित्यादिकं तूत्तरपदं लित्स्वरेणाद्युदात्तम्()। पयःशब्दः `नब्विषयस्य` (फि।सू।२।२६) इत्याद्युदात्त एव। चन्दनप्रियङ्गुकाशब्दो द्वन्द्वः, तेन समासस्वरेणान्तोदात्तः। `लेपनम्()` इति। `लिप उपदाहे` (धा।पा।१४३३) [लिप उपदेहे--धा।पा।] इत्यस्यैवं रूपम्()। राजशब्द उक्तस्वरः। आच्छादनशब्दः `छद अपवारणे` (धा।पा।१९३५) इत्यस्य रूपम्()। 
`कर्मणि च येन` इत्यादिनैकेनैव योगेन भाववचनः कर्मवचनश्च ल्युङ्भवतीति दर्शयति। 
`हस्तहार्यम्()` इति। हस्तशब्दः `हसिमृग्रिणवामिदमिपूधुर्वीभ्यस्तन्()` (द।उ।६।७।;पं।उ।३।८६) [हसिमृग्रिण्वमिदमितमिलूपूधूर्विभ्यस्तन्()--द।उ; हसिमृग्रिण्वामिदमलूपूधूर्विभ्यस्तन्()--पं।स।] इति स्तत्प्रत्ययान्तः, तेनाद्युदात्तः,। हार्यशब्दस्तु `ऋहलोण्र्यत्()` (3.1.124) इति ण्यदन्तस्तित्स्वरेणान्तस्वरितः। `दन्तधावनम्()` इति। `धावु गतिशुद्धोः` (धा।पा।६०१) इत्यस्मात्करणे ल्युट्। दन्तशब्दः `स्वाङ्गशिटाम्()` फि।सू।२।२९) इत्याद्युदात्तः। 
`निदर्शनम्()` इति। दृशेर्भावे ल्युट्()। `अवलेखनम्()` इति। अत्रापि लिखेः। 
`सर्वेषु प्रत्युदाहरणेषु` इत्यादि। एतेन `गतिकारकोपपदानां कृत्? (6.2.138) इत्यस्यायमपवाद इति दर्शयति॥
