---
index: 7.3.44
index_padded: 7.3.044

sutra: प्रत्ययस्थात्‌ कात्‌ पूर्वस्यात इदाप्यसुपः
vritti: siddhantakaumudi
vrittiindex: 463
---

प्रत्ययस्थात्ककारात्पूर्वस्याऽकारस्येकारः स्यादापि परे स आप् सुपः परो न चेत् । सर्विका । कारिका । अतः किम् ? नौका । प्रत्ययस्थात्किम् ? शक्नोतीति शका । असुपः किम् ? बहुपरिव्राजका नगरी । कात्किम् ? नन्दना । पूर्वस्य किम् ? परस्य माभूत् । कटुका । तपरः किम् ? राका । आपि किम् ? कारकः ॥ । _मामकनरकयोरुपसंख्यानम्_ (वार्तिकम्) ॥ मामिका । नरान् कायतीति नरिका ॥ । _त्यक्त्यपोश्च_ (वार्तिकम्) ॥ दाक्षिणात्यिका । इहत्यिका ॥