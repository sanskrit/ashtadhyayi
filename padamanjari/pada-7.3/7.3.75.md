---
index: 7.3.75
sutra: ष्ठिवुक्लम्याचमां शिति
vritti: padamanjari
---

 क्लामतीति । ठ्वा भ्राशऽ इत्यादिना शप् । क्लमिग्रहणं शबर्थमिति । श्यनि पूर्वेणैव सिद्धत्वात् । शमादिषु पाठश्चिन्त्यप्रयोजनः; श्यन्यप्यनेनैव सिद्धत्वात् । तत्र सप्तग्रहणमेवास्तु, चमेराङ्पूर्वस्य ग्रहणं तन्त्रम्, न तूपेयिवानित्यादिवदविवक्षितम् ? इत्याह---चमेराङिति । ठ्दीर्घत्वमाङ् चिमःऽ इति वार्तिकस्याप्ययमेवार्थः ॥