---
index: 5.3.81
index_padded: 5.3.081

sutra: जातिनाम्नः कन्
vritti: siddhantakaumudi
vrittiindex: 2037
---

मनुष्यनाम्न इत्येव । जातिशब्दो यो मनुष्यनामधेयस्तस्मात्कन्स्यादनुकम्पायां नीतौ च । सिंहकः । शरभकः । रासभकः ॥ । _द्वितीयं संध्यक्षरं चेत्तदादेर्लोपो वक्तव्यः_ (वार्तिकम्) ॥ अनुकम्पितः कहोडः । कहिकः ॥ । । _एकाक्षरपूर्वपदानामुत्तरपदलोपो वक्तव्यः_ (वार्तिकम्) ॥ वागाशीर्दत्तः वाचिकः । कथं षडङ्गुलिदत्तः षडिक इति ॥ । _षषष्ठाजादिवचनात्सिद्धम्_ (वार्तिकम्) ॥