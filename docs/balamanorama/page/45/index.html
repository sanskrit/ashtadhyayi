<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/ashtadhyayi/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    
      <link href="https://sanskrit.github.io/ashtadhyayi/balamanorama/index.xml" rel="alternate" type="application/rss+xml" title="अष्टाध्यायी - मूलस्रोतः" />
      <link href="https://sanskrit.github.io/ashtadhyayi/balamanorama/index.xml" rel="feed" type="application/rss+xml" title="अष्टाध्यायी - मूलस्रोतः" />
    

    <meta property="og:title" content="Balamanoramas" />
<meta property="og:description" content="" />
<meta property="og:type" content="website" />
<meta property="og:url" content="https://sanskrit.github.io/ashtadhyayi/balamanorama/" />

<meta itemprop="name" content="Balamanoramas">
<meta itemprop="description" content="">

<meta name="twitter:card" content="summary"/>
<meta name="twitter:title" content="Balamanoramas"/>
<meta name="twitter:description" content=""/>

  </head>

  <body class="ma0 avenir bg-near-white">

    

  <header>
    <div class="pb3-m pb6-l bg-black">
      <nav class="pv3 ph3 ph4-ns" role="navigation">
  <div class="flex-l justify-between items-center center">
    <a  href="/ashtadhyayi/about/" class="f3 fw2 hover-white no-underline white-90 dib">
      अष्टाध्यायी - मूलस्रोतः
    </a>
    <div class="flex-l items-center">
      
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









    </div>
  </div>
</nav>

      <div class="tc-l pv3 ph3 ph4-ns">
        <h1 class="f2 f-subheadline-l fw2 light-silver mb0 lh-title">
          Balamanoramas
        </h1>
        
      </div>
    </div>
  </header>


    <main class="pb7" role="main">
      
  <article class="pa3 pa4-ns nested-copy-line-height nested-img">
  <main class="cf ph3 ph5-l pv3 pv4-l f4 tc-l center measure-wide lh-copy mid-gray"></main>
    <section class="flex-ns flex-wrap justify-around mt5">
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.28/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      अपादाने पञ्चमी। स्पष्टत्वान्न व्याख्यातम्। ग्रामादायातीति। आगच्छतीत्यर्थः। कस्मादित्याकाङ्क्षाविषयत्वाद्ग्रामोवधिरिति अपादानत्वात्पञ्चमी। माथुराः पाटलीपुत्रकेभ्य आढ�तराः इत्यादौ बुद्धिकल्पितविशेषावधित्वमादाय अपादानत्वमिति भाष्ये स्पष्टम्। ननु विश्लेषानुकूलचलनाऽनाश्रयभूतं यत्तदेव ध्रुवमिति व्याख्यायताम्, किमवधित्वविवक्षयेत्यत आह&ndash;धावतोऽ�आआत्पततीति। अ�आस्य चलनाश्रयत्वेऽपि पतनक्रियां प्रति कस्मादित्याकाङ्क्षाविषयत्वलक्षणमवधित्वं न विरुद्धमिति भावः।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.29/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      अन्यारात्। युक्त इति भावे क्त इत्याह-एभिर्योगे इति। अन्य, आरात्, इतर, ऋते, दिक्शब्द, अञ्चूत्तरपद, आच्, आहि एतैरष्टभिर्योगे सतीत्यर्थः। भिन्नादिशब्दयोगे पञ्चमीं साधयितुमाह&ndash;अन्येत्यर्थग्रहणमिति। व्याख्यानादिति भावः। अन्यार्थकशब्दयोगे पञ्चमीति फलितम्। तर्हितरग्रहणं व्यर्थमन्यार्थकत्वादेव सिद्धेरित्यत आह&ndash;इतरग्रहणं प्रपञ्चार्थमिति। पचि विस्तारे। अन्यशब्दस्य अन्यार्थकशब्दग्रहणोपलक्षणार्थत्वकथनस्य प्रयोजनकथनार्थमिति यावत्। अन्यो भिन्न इतरो वेति। भेदवान्विलक्षण इत्याद्युपलक्षणमिदम्। कृष्णप्रतियोगिकभेदवानित्यर्थः। षष्ठ�पवादोऽयम्। अन्यादिशब्दानामवधिनियमसत्त्वेऽपि संयोगविश्लेषाऽभावादपादानत्वस्य न प्रसक्तिः। एवमग्रेऽपि। आराद्वनादिति। वनस्य दूरं समीपं वेत्यर्थः। आराद्दूरसमीपयोः इत्यमरः। ऋते कृष्णादिति। ऋते इत्येकारान्तमव्ययम्। ऋते वर्जने इत्यमरः। कृष्मस्य वर्जने सुखं नास्तीत्यर्थः। क्व कर्मप्रध्वंसः फलति पुरुषाराधनमृते इति शिवरहस्यान्तर्गतस्तुतिगतः प्रयोगस्त्वार्षः। ततोन्यत्रापि दृश्यते इति वा द्वितीया। ऋते द्वितीया चेति चान्द्रं सूत्रम्। अथ दिक्छब्दयोगे उदाहरति&ndash;पूर्वो ग्रामादिति। ग्रासावधिकपूर्वदिग्वर्ती ग्राम इत्यर्थः। ननु चैत्रात्पूर्वः फाल्गुन इत्यत्र पूर्वशब्दस्य कालवाचकतया दिग्वाचकत्वाऽभावात्कथं तद्योगे पञ्चमीत्यत आह&ndash;दिशि दृष्ट इति। रूढ�आ दिग्विशेषवाचकाः पूर्वादय एव गृह्यन्ते नत्वैन्द्रीककुबादयः। संप्रतीति। कदाचिद्दिग्वाचकानामिदानीं कालवाचकानामपि योगे पञ्चमी भवतीत्यर्थः। नन्वेवं सति पूर्वं कायस्येत्यत्रापि स्यादित्यत आह&ndash;अवयववाचीति। तस्य परमिति। तस्येति हि प्रकृतं द्विरुक्तं पराभृशति। द्विरुक्तस्य परं=परावयवभूतमाम्रेहितमिति तदर्थः। पूर्वं कायस्येति। शसीरस्य पूर्वावयव इत्यर्थः। अञ्चुधातुरुत्तरपदं यस्य स अञ्चूत्तरपदः=प्रागादिदिक्छब्दः, नतु सध्र्यङ् इत्यादिशब्दोऽपि, दिक्शब्दसाहचर्यात्। तेन सध्र्यङ् देवदत्तेनेत्यत्र न पञ्चमी। ननु दिक्शब्दत्वादेव सिद्धे अञ्चूत्तरपदग्रहणं व्यर्थमित्यत आह&ndash;अञ्चूत्तरपदस्येति।षष्ठ�तसर्थेत्नन्तरं परत्वात्प्राप्तामिति शेषः। प्राक् प्रत्याग्वा ग्रामादिति। ग्रामावधिक इत्यर्थः। आजिति। अच्प्रत्ययान्तयोगे उदाहरणं वक्ष्यत इति सूचनमिदम्। दक्षिणा ग्रामादिति। ग्रामावधिकायां दक्षिणस्यां दिशीत्यर्थः। आहीति। आहिप्रत्ययान्तयोगे उदाहरणसूचनमिदम्। दक्षिणाहि ग्रामादिति। ग्राभावधिकायां दक्षिणस्यां दिशि दूर इत्यर्थः। आहि च दूरे इत्याहिप्रत्ययः। आजाहिप्रत्ययान्तयोर्दिक्शब्दत्वेऽपि षष्ठ�तसर्थेति षष्ठीं बाधितुं पृथग्ग्रहणम्। नन्वेवमपि भवात्प्रभृत्यारभ्य वा सेव्यो हरिः इत्यादौ कथं पञ्चमी, अन्यादिशब्दयोगाऽभावादित्यत आह&ndash;अपादाने इति। प्रभृतियोगे इति। प्रभृत्यर्थकशब्दयोगे इत्यर्थः। तथा हि&ndash;अपादाने पञ्चमीति सूत्रे भाष्ये यतश्चाध्वकालनिमानमिति वार्तिकं पठित्वा कार्तिक्या आग्रहायणी मासे इत्युदाह्मत्य इदं न वक्तव्यमिति तद्वार्तिकप्रत्याख्यानमुपक्षिप्य इदमत्र प्रयोक्तव्यं सन्न प्रयुज्यते, कार्तिक्याः प्रभृत्याग्रहायणी मासे इत्युक्तम्। प्रभृतिशब्दाऽभावेऽपि तदर्थसत्तया पञ्चमी सिद्धेत्यर्थः। एवं वदता भाष्यकृता प्रभृत्यर्थकशब्दयोगे पञ्चमीति वचनं ज्ञाप्यते। अन्यथा पञ्चम्यर्थं वार्तिकस्यावश्यकत्वात्तदसङ्गतिः स्पष्टैव। एवंच प्रभृतिशब्दपर्यायशब्दयोगेऽपि पञ्चमी भवति। अत एव च कार्तिक्याः प्रभृति इति भाष्यव्याख्यावसरे तत आरभ्येत्यर्थ इति कैयट आह। तत्र हि तत इति पञ्चम्यास्तसिः। एतत्सर्वमभिप्रेत्योदाहरति&ndash;भवात्प्रभृत्यारभ्य वेति। भवः=उत्पत्तिः। आरभ्येत्यस्यावधिं परिगृह्येत्यर्थः। प्रभृतीत्यव्ययमप्येतदर्थकमेव। भवमवधिं परिगृह्य हरिः सेव्य इत्यर्थः। उत्तपत्तिक्षणात्मकपूर्ववधिकोत्तरकाले सर्वदा आमरणं हरिः सेव्य इति यावत्। अत्रारभ्येति क्रियापेक्षया कर्मत्वविवक्षायां द्वितीयैव, उपपदविभक्तेः कारकविभक्तिर्बलीयसीत्युक्तेः। यथा सूर्योदयमारभ्य आऽस्तमयाज्जपतीत्यादौ। शेषत्वविवक्षायां द्वितीयैव, उपपदविभक्तेः कारकविभक्तिर्बलीयसीत्युक्तेः। यथा सूर्योदयमारभ्य आऽस्तमयाज्जपतीत्यादौ। शेषत्वविवक्षायां तु षष्ठी बाधित्वा भवशब्दात्पञ्चमी। प्रभृतिशब्दयोगे तु आरभ्येत्यर्थे कदापि न द्वितीया, प्रभृतिशब्दार्थस्यावधिं परिगृह्येत्यस्यावध्यादिघटित्वेन क्रियात्वाऽभावात्। अपपरीति। बहिश्शब्दयोगे पञ्चमीं सिद्धवत्कृत्य अपपरिबहिरञ्चवः पञ्चम्या इति समासविधानाद्बहिश्शब्दयोगे पञचमी विज्ञायते इत्यर्थः। इदंच अपपरीति सूत्रे भाष्ये स्पष्टम्। करस्य करमो बहिः इति त्वसाध्वेव। ज्ञापकसिद्धं न सर्वत्रेति वा कथञ्चित्समाधेयम्।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.30/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      षष्ठ�तसर्थ। एतद्योगे इति। दिक्शब्देभ्यः सप्तमीपञ्चमीप्रथमाभ्योदिग्देशकालेष्वस्तातिः इत्यारभ्य आहि च दूरे उत्तराच्चेत्यन्तैः सूत्रैर्दिग्देशकालवृत्तिभ्यः शब्देभ्यः स्वार्थे प्रत्यया विहिताः। तत्र दक्षिणोत्तराभ्यामतसुच् इति विहितो योऽतसुच्प्रत्ययः, तस्यार्थः=दिग्देशकालरूपः, स एवार्थो यस्य स-अतसर्थप्रत्ययः, तद्योगे इत्यर्थः। यद्यप्यतसर्थप्रत्ययेषु अस्तातिरेव प्रथमस्थापि लाघवादतसर्थेत्युक्तम्, न त्वस्तात्यर्थेति, संयुक्ताक्षरघयितत्वेन गौरवात्। दिक्शब्देतीति। अन्यारादिति सूत्रे दिक्शब्देत्यनेन या पञ्चमी विहिता तदपवाद इत्यर्थः। दक्षिणत इति। सप्तमीपञ्चमीप्रथमान्तात् स्वार्थे दिग्देशकालवृत्तेर्दक्षिणशब्दादतसुच्। दक्षिणस्यां, दक्षिणस्याः, दक्षिणा वा दिगित्यर्थः। एवं देशे काले च। पुर इति। पूर्वाशब्दादस्तात्यर्थेपूर्वाधरावराणामसि पुरधवश्चैषाम् इत्यसिप्रत्ययः प्रकृतेः पुरादेशश्च। पूर्वस्यां, पूर्वस्याः, पूर्वा वेत्यर्थः। पुरस्तादिति। पूर्वशब्दादस्तातिप्रत्यये सति आस्ताति चेति प्रकृतेः पुरादेशः। पुरश्शब्दसमानार्थकमिदम्। उपरीति। उपर्युपरिष्टादिति सूत्रेण ऊर्ध्वशब्दाद्रिल्प्रत्ययो शिष्टातिल्प्रत्ययः प्रकृतेरूपादेशश्च निपातितः। ऊर्ध्वायां दिशि, ऊर्ध्वाया दिशः, ऊर्ध्वादिगिति वा अर्थः। एवं देशे कालेऽपि।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.31/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      एनपा द्वितीया। षष्ठ�तसर्थेति षष्ठ�आ नित्य बाधे प्राप्ते आह&ndash;योगविभागादिति। एनपेति योगो विभज्यते। षष्ठ�तसर्थेति पूर्वसूत्रात्षष्ठीत्यनुवर्तते। एनबन्तेनयोगे षष्ठी स्यादित्यर्थः। द्वितीयेति योगान्तरम्। एनपेत्यनुवर्तते। एनबन्तेन योगे द्वितीया स्यादित्युक्तोऽर्थः। दक्षिणेनेति। एनबन्यतरस्यामदूरेऽपञ्चम्याः इत्येनप्। एवमुत्तरेणेति। उत्तरेण ग्रामं ग्रामस्य वेत्युदाहरणमित्यर्थः। पूर्वेण ग्रामं ग्रामस्य वेत्याद्यपि बोध्यचम्, दिक्शब्देभ्यः एनब्विधेः। भाष्ये तु षष्ठ�तसर्थेति सूत्रात्प्राक् एनपा द्वितीया इत्यस्य पाठ इति पृथग्विना इति सूत्रे उक्तम्। अतोऽत्र सत्यपि योगविभागे षष्ठीग्रहणानुवृत्तेरसंभवादेनपायोगे षष्ठ�साधुरेवेति युक्तम्।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.32/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      पृथग्विना। पञ्चमीद्वितीये चेति। तृतीयाऽभावपक्षे इति शेषः। अपादाने पञ्चमी षष्ठ�तसर्थप्रत्ययेन एनपा द्वितीया पृथग्विना इति सूत्रक्रमः। तत्र षष्ठीत्यस्वरितत्वान्नानुवर्तते, पञ्चमी द्वितीयेति चानुवर्तते। तथाच तृतीयाऽभावपक्षे पञ्चमी द्वितीया चेति भावः। ननु तृतीयाऽभावपक्षे द्वितीयैव संनिहितत्वात् स्यात्, नतु पञ्चम्यपि, षष्ठ�तसर्थेत्यत्र तदनुवृत्तेरभावात्। अतोऽत्र पञ्चम्याः समावेशोऽनुपपन्न इत्यत आह&ndash;अन्यतरस्याङ्ग्रहणमिति। तृतीया चेत्येताबतैव संनिहितद्वितीयासमुच्चयसिद्धेरन्यतरस्यामिति गुरुयत्नकरणं व्यवहिताया अपि पञ्चम्याः समुच्चयार्थम्, अव्ययानामनेकार्थकत्वादिति भावः। ननु पञ्चम्याः षष्ठ�तसर्थेत्यत्राननुवृत्ताया इहानुवृत्तेरसम्भवात्कथमिह तदुपस्थितिरित्यत आह&ndash;पञ्चमीद्वितीये चानुवर्तेते इति। मण्डूकप्लुत्येति शेषः। पृथग्रामेणेति। रामप्रतियोगिकभेदवानित्यर्थः। एवं विना नानेति। विना रामेण, रामात्, रामम्,। नाना रामेण, रामात्, रामं वा। पृथिग्विनानानास्त्रयोऽपि भेदार्थका इति केचित्। पृथग्विनान्तरेणर्ते हिरुङ्नाना च वर्जने इत्यमरः। रामस्य वर्जने सुखं नास्तीत्यर्थः।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.33/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      करणे च। एभ्य इति। स्तोक अल्प कृच्छ्र कतिपय-एभ्यश्चतुर्भ्य इत्यर्थः। असत्त्वपदं व्याचष्टे&ndash;अद्रव्येति। अन्यतरस्यामित्यनुवर्तते, पञ्चमीति च। ततश्च करणे पञ्चमी वेति लभ्यते। तदभावे तु तृतीया सिद्धैव। तदाह&ndash;तृतीयापञ्चम्याविति। स्तोकेन स्तोकाद्वामुक्त इति। लघुना आयासेन मुक्त इत्यर्थः। आयासो न द्रव्यमिति भावः। द्रव्ये त्विति। द्रव्ये वृत्तौ स्तोकेन विषेण हत इति तृतीयैवेत्यर्थः। अल्पेनाल्पाद्वा मुक्तः, कृच्छ्रेण कृच्छ्राद्वा मुक्तः। कष्टेनेत्यर्थः। कतिपयेन कतिपयाद्वा मुक्तः। अकृत्स्नेन साधनेनेत्यर्थः।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.34/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      दूरान्तिकार्थैः। एतैरिति। दूरार्थकैरन्तिकार्थकैश्च शब्दैर्योगे इत्यर्थः। पञ्चमी चेति। षष्ठ�भावे अपादाने पञ्चमीत्यतोऽनुवृत्ता पञ्चमीति भावः। एनपा द्वितीयाइति पृथग्विनानानाभिस्तृतीया इति द्वितीयातृतीया संनिहिते अपि न समुच्चीयेते, व्याख्यानात्।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.35/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      दूरान्तिक। एभ्य इति। दूरार्थकेभ्योऽन्तिकार्थकेभ्यश्चेत्यर्थः। चकारो व्यवहितयोरपि पञ्चमीतृतीययोः समुच्चयार्थः, नतु दूरान्तिकार्थैः षष्ठ�न्तरस्यामिति संनिहितषष्ठ�आ अपि, व्याख्यानात्। तदाह&ndash;चात्पञ्चमीतृतीये चेति। प्रातिपदिकार्थमात्रे विधिरयमिति। व्याख्यानादिति भावः। तथाच प्रथमापवाद इति फलितम्। दूरादावसथान्मूत्रं दूरात्पादावनेजनम् इति भाष्यप्रयोगात्सप्तम्यर्थेऽधिकरणेऽप्ययं विधिः। ननु दूरः पन्था इत्यत्र कथं न पञ्चमीत्यत आह&ndash;असत्त्ववचनस्येति। दूरः पन्था इत्यत्र पन्था द्रव्यम्। तद्विशेषणं दूरशब्दः सत्त्ववचन इति भावः॥ इति पञ्चमी।
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.36/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      सप्तम्यधिकरणे च। चकाराद्दूरेति। दूरान्तिकार्थेभ्यो द्वितीया चेति पूर्वसूत्रात् दूरान्तिकार्थेभ्यः इत्यस्य चकारेणानुकर्षणादिति भावः। औपश्लेषिक इति। उपश्लेषः=संयोगादिसंबन्धः, तत्प्रयोज्य आधारः प्रथम इत्यर्थः। वैषयिक इति। विषयतासंबन्धकृत आधारो द्वितीय इत्यर्थः। अभिव्यापक इति। सकलावयवव्याप्तिकृत आधारस्तृतीय इत्यर्थः। तत्र औपश्लेषिकं कर्तृद्वारकमाधारमुदाहरति&ndash;कटे आस्ते इति। देवदत्तः इति शेषः। तत्र साक्षाद्देवदत्तात्मककर्तृगतामासनक्रियां प्रति कटस्य संयोगसम्बन्धं पुरस्कृत्य देवदत्तद्वारा तदाधारत्वादधिकरणत्वम्। अथ कर्मद्वारकमौपश्लेषिकमाधारमुदाहरति-स्थाल्यां पचतीति। तण्डुलानिति शेषः। अत्र साक्षात्तण्डुलात्मककर्मगतां पाकक्रियां प्रति स्थाल्याः संयोगसम्बन्धं पुरस्कृत्य तण्डुलद्वारा आधारत्वादधिकरणत्वम्। रूपे रूपत्वमस्ति, शरीरे चेष्टास्तीत्यादौ समवायेन औपश्लेषिकमाधारत्वमित्यादि ज्ञेयम्। अथ वैषयिकमाधारमुदाहरति&ndash;मोक्षे इच्छास्तीति। अत्र कर्तृभूतेच्छागतां सत्ताक्रियां प्रति मोक्षस्य विषयतासम्बन्धपुरस्कारेण इच्छाद्वाराऽऽधारत्वादधिकरणत्वम्। अथाऽभिव्यापकमाधारमुदाहरति&ndash;सर्वस्मिन्नात्मास्तीति। अत्र आत्मरूपकर्तृगतां सत्ताक्रियां प्रति कृत्स्नव्या�प्त पुरस्कृत्य आत्मद्वारा सत्ताधारत्वात्सर्वस्याधिकरणत्वम्। अथ चकारानुकृष्टदूरान्तिकार्थेभ्य उदाहरति&ndash;वनस्य दूरे अन्तिके वेति। दूरमन्तिकमित्यर्थः। प्रातिपदिकार्थमात्रे विधिरयम्। विभक्तित्रयेणेति। द्वितीयापञ्चमीतृतीयाभिरित्यर्थः। वस्तुतस्तु उप समीपे श्लेषः संबन्धः, तत्कृतमौपश्लेषिकमिति व्युत्पत्त्या सामीपिकमेवाधारत्वमौपश्लेषिकम्। अत एव अधिकरणं नाम त्रिप्रकारं, व्यापकमोपश्लेषिकं वैषयिकमिति। शब्दस्य तु शब्देन कोऽन्योऽभिसंबन्धो भवितुमर्हति अन्यदत उपश्लेषात्।इको यणचिअच्युपश्लिष्टस्येति संहितायाम् इत्यत्र भाष्यं सङ्गच्छते। अच्युपश्लिष्टस्य=अच्समीपोच्चारितस्येत्यर्थ इति कैयटः। अत एव मासेऽतिक्रान्ते दीयत इत्यत्र मास औपश्लेषिकमधिकरणमिति तत्र च दीयते कार्यं भववत् इत्यत्र भाष्यं सङ्गच्छते। अत एव च तदस्मिन्नधिकमिति दशान्ताड्डः इत्यत्र एकादश भाषा अधिक अस्मिन् कार्षापणशते इत्यत्राधिकानां एकादशानां कथं शतरुआधिकरणमित्याक्षिप्य व्यापकवैषयिकाधिकरणसंभवादौपश्लेषिकमधिकरणं विज्ञायत इति भाष्यं सङ्गच्छते। एवंच कटे आस्ते इत्यादौ औपश्लेषिकाधारोदाहरणं मूलोक्तमनुपपन्नमेव, उक्तभाष्यविरोधात्। एवंच कटे आस्ते इत्यादौ एकदेशव्याप्त्या गौणमभिव्यापकाधारत्वम्। सर्वावयवव्याप्तिकृताधिकरणत्वमेव मुख्यम्, वैषयिकमौपश्लेषिकं च गौणमित्यर्थस्य भाष्यसंमतत्वात्। अत एव स्वरितेनाधिकारः इति सूत्रे साधकतमं करणमिति सूत्रे च भाष्ये अधिकरणमाचार्यः किं मन्यते ?
    </div>
  </div>
</div>
</div>
      
        <div class="relative w-100 w-30-l mb4 bg-white"><div class="relative w-100 mb4 bg-white nested-copy-line-height">
  <div class="bg-white mb3 pa4 gray overflow-hidden">
    <span class="f6 db">Balamanorama</span>
    <h1 class="f3 near-black">
      <a href="/ashtadhyayi/balamanorama/pada-2.3/2.3.37/" class="link black dim">
        
      </a>
    </h1>
    <div class="nested-links f5 lh-copy nested-copy-line-height">
      यस्य च। भावशब्दौ क्रियापर्यायावित्यभिप्रेत्य व्याचष्टे&ndash;यस्य क्रिययेति। क्रिया च कर्त्राश्रया कर्माश्रया च। तत्र कर्माश्रयामुदाहरति&ndash;गोष्विति। देवदत्तः कदा गत इति प्रश्ने उत्तरमिदम्। अत्र लक्षकत्व संबन्धे सप्तमी। शेषषष्ठ�पवादः। वर्तमानदोहनविशिष्टाभिर्गोभिर्ज्ञाप्यगमनवानित्यर्थः। अत्र दोहनक्रियायाः साक्षाल्लक्षकता। गवां तु तदाश्रयतया। ततश्च गोदोहनदशायां गत इत्युत्तरं पर्यवस्यति। दुग्धासु गत इत्यत्र तु अतीतदोहनविशिष्टाभिर्गोभिर्ज्ञाप्यमानगमनवानित्यर्थः। गोदोहोत्तरकाले गत इति फलितम्। कर्तृगतक्रियायास्तु ब्राआहृणेष्वधीयानेषु हगत इत्युदाहार्यम्। अत्र यदवश्यं पुनः पुनर्लक्ष्यज्ञापकं तदेव न लक्षणम्। किंतु सकृज्ज्ञापकमपि। यथा-यं कमण्लुपाणिं भवानद्रीक्षीत्स छात्र इति। यद्यपि सकृदसौ कमण्डलुपाणिर्दृष्टस्तथापि तस्य कमण्डलुर्लक्षणं भवत्येवेति प्रकृतसूत्रे भाष्ये स्पष्टम्। उदिते आदित्ये जुहोतीत्यत्र तु सामीपिकमधिकरणत्वं सप्तम्यर्थः। उदितादित्यसमीपकाल इत्यर्थः। आदित्योदयोत्तरसमीपकाल इति पर्यवसन्नोऽर्थः। उपरागे रुआआयात् इत्यत्र तु उपरागपदेन उपरागाश्रयकालो लक्ष्यत इत्यधिकरणसप्तम्येवेत्यन्यत्र विस्तरः।
    </div>
  </div>
</div>
</div>
      
    </section>

<ul class="pagination">
    
    <li class="page-item">
        <a href="/ashtadhyayi/balamanorama/" class="page-link" aria-label="First"><span aria-hidden="true">&laquo;&laquo;</span></a>
    </li>
    
    <li class="page-item">
    <a href="/ashtadhyayi/balamanorama/page/44/" class="page-link" aria-label="Previous"><span aria-hidden="true">&laquo;</span></a>
    </li>
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/">1</a></li>
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/page/2/">2</a></li>
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/page/3/">3</a></li>
    
    
    
    
    
    
        
        
    
    
    <li class="page-item disabled"><span aria-hidden="true">&nbsp;&hellip;&nbsp;</span></li>
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/page/44/">44</a></li>
    
    
    
    
    
    
        
        
    
    
    <li class="page-item active"><a class="page-link" href="/ashtadhyayi/balamanorama/page/45/">45</a></li>
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/page/46/">46</a></li>
    
    
    
    
    
    
        
        
    
    
    <li class="page-item disabled"><span aria-hidden="true">&nbsp;&hellip;&nbsp;</span></li>
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    
    
    
    
    
        
        
    
    
    <li class="page-item"><a class="page-link" href="/ashtadhyayi/balamanorama/page/297/">297</a></li>
    
    
    <li class="page-item">
    <a href="/ashtadhyayi/balamanorama/page/46/" class="page-link" aria-label="Next"><span aria-hidden="true">&raquo;</span></a>
    </li>
    
    <li class="page-item">
        <a href="/ashtadhyayi/balamanorama/page/297/" class="page-link" aria-label="Last"><span aria-hidden="true">&raquo;&raquo;</span></a>
    </li>
    
</ul>
</article>

    </main>
    <footer class="bg-black bottom-0 w-100 pa3" role="contentinfo">
  <div class="flex justify-between">
  <a class="f4 fw4 hover-white no-underline white-70 dn dib-ns pv2 ph3" href="/ashtadhyayi/about/ " >
    &copy; 2018 अष्टाध्यायी - मूलस्रोतः
  </a>
  <a class="f4 fw4 hover-white no-underline white-70 dn dib-ns pv2 ph3" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" />Creative Commons Attribution 4.0 International License</a>.
    <div>
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>








</div>
  </div>
</footer>

    

  <script src="/ashtadhyayi/dist/js/app.3fc0f988d21662902933.js"></script>


  </body>
</html>
