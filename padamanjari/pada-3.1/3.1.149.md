---
index:  3.1.149
sutra:  प्रुसृल्वः समभिहारे वुन्
vritti:  padamanjari
---

प्रुसृल्वः समभिहारे वुन्।। `प्रुसृल्व` इति पञ्चम्याः स्थाने जस्, `ओस्सुपि` इति यणादेशः। साधुकारित्वं लक्ष्यत इति। प्रायः सहचरित्वात् पुनः पुनरनुष्ठानं समभिहारः, यश्च यां क्रियां पुनः पुनरनुतिष्ठति तस्य प्रायेण कौशलमुपजायते, अतः प्रायः साहचर्यात्साधुकारित्वं लक्ष्यते, लक्षणया तत्र वर्त्तत इत्यर्थः, तेन किं सिद्धं भवतीत्याह----सकृदपीति।।
