---
index:  7.4.54
vrittiindex:  451
sutra:  सनि मीमाघुरभलशकपतपदामच इस्
vritti:  balamanorama 
---

सनि मीमा। सादौ सनीति। `सः सि` इत्यतः सीत्यनिवृत्तेरिति भावः। अभ्यासलोप इति। `अत्र लोपः` इत्यनेनेति भावः। पिस्त् स इति स्थिते आह-- स्कोरिति। दरिद्रातेः सनि `तनिपती`ति इड्विकल्पमुदाहरति-- दिदरिद्रिषति। दिदरिद्रासतीति। डु मिञिति। `डु मिञ् प्रक्षेपणे` स्वादिः, `मीञ् हिंसायाम्` क्र्यादिः, आभ्यां सन्नित्यर्थः। `सनि मीमे`त्यतर् मीग्रहणेन एतयोरुभयोर्ग्रहणमिति भावः। ननु मीति दीर्घश्रवणात् डु मिञ् इत्यस्य ह्रस्वान्तस्य कथं ग्रहणमित्यत आह-- कृतदीर्घस्येति। डु मिञ्?धातोः सनि `अज्झने`ति कृतदीर्घस्य, तथा `मीञ् हिंसाया`मिति स्वतः सिद्धदीर्घस्य च मीरूपाऽविशेषादुभयोरपि ग्रहणमित्यर्थः। सः सीति। उभयोरपि धात्वोः मी स इति स्थिते `सनि मीमे`ति इसादेशे द्वित्वे `अत्र लोपः` इत्यभ्यासलोपे `सः सी`ति सस्य तकार इत्यर्थः। मित्सति मित्सते इति। प्रकृतेर्ञित्त्वात् `पूर्ववत्सनःर` इति उभयपदित्वम्। माङ्मेङोरिति। मेङः सनि `आदेचः` सनि आत्त्वे कृते मारूपत्वाऽविशेषात् `सनि मीमे`त्यत्र उभयोरपि ग्रहणमिति भावः। दोदोणोरिति। `दो अवखण्डने` इतिधातोः सनि आत्त्वे कृते दारूपाऽविशेषाद्धुत्वादुभयोर्ग्रहणमिति भावः। दित्सतीति। `हलन्ताच्चे`ति कित्तवान्नोपधागुणः। देङिति। तस्यापि कृतात्त्वस्य घुत्वात् `सनि मीमे`त्यत्र ग्रहणमिति भावः। रिप्सते इति। रभधातोः रूपम्। लिप्सते इति। लभधातो रूपम्। पित्सतीति। पत्लृधातो रूपम्। पदधातोः पित्सते इति रूपम्। सनि इस् वाच्य इति। `आकारस्ये`ति शेषः।ष रित्सतीति। सनि इसादेशः। `अत्र लोपः` इत्यभ्यासलोपः।

